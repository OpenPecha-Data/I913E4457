༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG14621
ImageGroup:
ISBN:
11KG15631
n/a
LCCN:
n/a
Title:
སློབ་དཔོན་པདྨ་འབྱུང་གནས་དང་བྱང་པ་རྣམ་རྒྱལ་གྲགས་བཟང་གི་རྣམ་ཐར།
slob dpon pad+ma 'byung gnas dang byang pa rnam rgyal grags bzang gi
rnam thar/
Author:
ཡེ་ཤེས་མཚོ་རྒྱལ་
ye shes mtsho rgyal
Descriptor:
Original Publication:
n/a
In/a;n/a
Place:
pe cin/
Publisher:
Imi rigs dpe skrun khang /
Date:
11
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 10/2013



--
-1
་
གལ་བ་དང་..༧ “
སྶ་ཡ
： {
ཡྻ
}}}
ཡ
་་
བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས།
ARURA
*
༄༅།།སློབ་དཔོན་པད་འབྱུང་གི་རྣམ་ཐར།།
༄༅།།བྱང་པ་རྣམ་རྒྱལ་གྲགས་བཟང་གི་
རྣམ་བྦར།།
།
ན
，
ཇོ་མོ་མཚོ་རྒྱལ་སོགས།
-
མཚོ་ སྔོན་ ཞིང༌ ཆེན་ བོད་ ཀྱི་ གསོ་ རིག་ ཞིབ་ འཇུག ཁང་པ་ཁ་
《བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས་》རྩོམ་སྒྲིག་ཚོགས་པ་
088
མི་རིགས་དཔེ་སྐྲུན་ཁང་།
F
་ ་ ་་་་་ལས་ ་
་ས ་ས ་ བ ་
པས༌
་་



《བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས》ཀྱི་རྩོམ་སྒྲིག་ཚོགས་པའི་མིང་ཐོ།
བློ་འདྲི་ས། ཁྲོ་རུ་ཚེ་རྣམ། བསྟན་ཁོ། ཉི་མ། ཐུབ་བསྟན། །
ཚོགས་གཙོ། འོ་ཚོགས་ཆེན། །
ཚོགས་གཙོ་གཞོན་པ། རྡོ་རྗེ། རྟ་མགྲིན་རྒྱལ། གདུགས་དཀར། ཚེ་རིང་རྒྱལ།
ཚོགས་པའི་མི་སྣ། འོ་ཚོགས་ཆེན། རྡོ་རྗེ། རྟ་མགྲིན་རྒྱལ། གདུགས་དཀར། ཚེ་རིང་རྒྱལ།
བནྡེ་ཚེ་རིང་། བྱ་མདོ་ཀླུ་བྱམས་རྒྱལ། དབང་ ཆེན་ ཚེ་ བརྟན། ཀླུ་
བྱམས་རྒྱལ། རྟ་རྡོ། དོན་འགྲུབ། ཀརྨ་ཚོགས་གཉིས། དོན་འགྲུབ་
ཚེ་རིང་། བསམ་འགྲུབ་རྒྱལ། སྐལ་བཟང་རྡོ་རྗེ། དཔལ་ལྡན་རྒྱ་མཚོ།
དབངཀློགྲགས་ བསོད་ ནམས། སྐལ་ བཟང་ བཀྲ་ ཤིས། རྡོ་ རྗེ་ རབ་
བརྟན། མཁའ་འགྲོ་སྐྱབས། བཀྲ་བྷ། །
དེབ་འདིའི་དག་སྒྲིག་པ། བོད་གཞུག་སྐྱིད། ཤ་བོ་གཡང་འབུམ། ལྕགས་ཐར་རྒྱལ།
ལྷ་མོ་ཚེ་རིང༌། རྡོ་རྗེ། འབུམ་ཁོ། བཀྲ་བྷ། ཤ་བོ་ཐར།
《g#### &_@t&pg》####g##g g #
EE : |#%n • ཆ ཐེg 2# ).g +##
主任委员:艾措千
副主任委员:多杰旦正加星全章才让加
员:艾措千多杰旦正加星全章才让加完德才让
% $ • # #ཀྱིn # ཟློg, *#ཀྱིt ཅུ $ %
玛措尼 端智才让三智加 杂藏多杰华旦尖措
昂智索南 格桑扎西多杰拉旦卡着杰扎巴
ཆ#*##*: *# ཙྪིཥྛ%k #tཀྱིt i£E
ཉི︽ kW }ug བློཎྞt
]
，
- ་
བས་ - - -- - ་ ་ ་ ་ ་ ་ ་ ་
་ ་
-
.-
……
........-
--…
-- --
，
..
- ：
་



སྔོན་འགྲོའི་གཏམ།
བོད་ཀྱི་གསོ་བ་རིག་པ་ལ་ལོ་ངོ་བཞི་སྟོང་ལ་ཉེ་བའི་ལོ་རྒྱུས་ལྡན་ལ། དེ་ནི་
གནའ་བོའི་བོད་ཀྱི་གསོ་རིག་རྨང་གཞིར་བྱས་ཐོག་ རྒྱ་གར་རྒྱ་ནག་ཏ་ཟིག་ལ་
སོགས་པའི་གསོ་བ་རིག་པའི་ཉིང་བཅུད་བསྡུ་ལེན་བྱས་ནས་གྲུབ་པ་ཞིག་ཡིན་ལ།
གཞུང་ལུགས་ཀྱི་མ་ལག་ཆ་ཚང་ཞིང་ལག་ལེན་གྱི་མྱོང་བྱང་ཕུན་སུམ་ཚོགས་པ་
དང༌། མི་རིགས་ཀྱི་ཁྱད་ཆོས་མངོན་པར་བཀྲ་བའི་གསོ་དཔྱད་ཀྱི་རིག་པ་ཞིག་
ཡིན་པས་ན། སྔ་མོ་ཞིག་ནས་འཛམ་གླིང་ཁྱབ་ཁོངས་ཀྱི་གསོ་རིག་སྨྲ་བ་རྣམས་
ཀྱིས་གདེང་འཇོག་ཆེན་པོ་གནང་མུས་སུ་མཆིས།
བོད་ཀྱི་གསོ་བ་རིག་པ་ལ་གཞུང་དང་ལག་ལེན་གྱི་བསྟན་བཅོས་བགྲང་
ལས་འདས་པ་ཞིག་ཡོད་པ་སྟེ། དེ་ནི་ནང་དོན་གྱི་ཐད་གསོ་རིག་ལོ་རྒྱུས་དང༌། ་
རྨང་གཞིའི་གཞུང་ལུགས། ནད་ཐོག་ལག་ལེན། སྨན་རྫས་སྡེབ་བཟོ། ལུས་
ཁམས་བདེ་སྲུང་ལ་སོགས་རིག་ཚན་ཡོངས་སུ་འདུས་ཡོད་པའི་ནོར་བུའི་བང་
མཛོད་ཅིག་ལགས། དེ་ལ་ཏང་དང་སྲིད་ གཞུང་གི་ ཐུགས་འཁུར་དང་བརྩི་
མཐོང་ཆེན་པོའི་འོག་ཉེ་ལོར་བོད་ཀྱི་གསོ་བ་རིག་པ་རྒྱུན་འཛིན་དང་དར་སྤེལ་
གང་ལེགས་བྱུང་ཡོད་ལ། གནའ་གཞུང་གང་མང་ཞིག་ཀྱང་དཔེ་སྐྲུན་འགྲེམས་
སྤེལ་བྱས་ཟིན་ཡོད། ཡིན་ན་ཡང་ད་དུང་གནའ་དཔེ་མང་པོ་ཞིག་སྔར་བཞིན་
འབུས་ཟོས་རུལ་གོག་ཐེབས་པའམ། ཡང་ན་མིའི་རྩོལ་བའི་དབང་གིས་གཏོར་
བརླག་ཚབས་ཆེན་ཐེབས་ཀྱི་ཡོད་པས། གང་མྱུར་སྒོས་སྲུང་སྐྱོབ་མ་བྱས་ཚེ་རིན་
ཐང་གཞལ་དུ་མེད་པའི་གནའ་དཔེ་གང་མང་ཞིག་རྩ་བརླག་རྒྱུན་ཆད་དུ་འགྲོ་
ཉེན་ཆེ།
དེ་ལ་བོད་ཀྱི་གསོ་བ་རིག་པ་ཉིད་ཕྱོགས་ཡོངས་ནས་རྒྱུན་འཛིན་དང་དར་



སྤེལ་གཏོང་རྒྱུའི་དམིགས་ཡུལ་བཅངས་ནས་ང་ཚོས་༢༠༠༣ལོར་མཚོ་སྔོན་ཞིང་
ཆེན་བོད་ཀྱི་གསོ་རིག་ཞིབ་འཇུག་ཁང་གིས་གཙོ་ཁྲིད་བྱས་པའི་“《བོད་ཀྱི་གསོ་
བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས》རྩོམ་སྒྲིག་ཚོགས་པ་”སྒྲིག་
འཛུགས་བྱས་པ་དང༌། གནའ་དཔེ་འཚོལ་སྡུད་དང་དག་སྒྲིག་དང་རྩོམ་སྒྲིག་
བཅས་ཀྱི་ལས་སྒོ་ཕྱེ་ཞིང་དཔེ་སྐྲུན་དང་འགྲེམས་སྤེལ་གྱི་བྱ་བ་ཡང་འགོ་བརྩམས་
ཟིན་ཡོད། དཔེ་ཚོགས་འདི་ནི་སྔ་ན་མ་མཆིས་པའི་རིག་གནས་ཀྱི་ལས་གྲྭ་ཆེན་
པོ་ཞིག་ཡིན་ལ། འདི་ཉིད་བོད་ཀྱི་གསོ་བ་རིག་པའི་གནའ་དཔེ་ཡོད་དོ་ཅོག་
འདུས་པའི་དཔེ་ཚོགས་ཤིག་ཏུ་འགྱུར་བར་བྱེད་རྒྱུ་ནི་ང་ཚོའི་བསམ་འདུན་ཡིན་
ལ། དེ་ལྟར་བྱེད་ཐུབ་པའི་ཡིད་ཆེས་ཀྱང་ང་ཚོར་ཡོད།
དེ་ལྟར་དཔེ་ཚོགས་འདི་ཐོག་མར་དཔེ་སྐྲུན་བྱེད་པའི་སྒོ་དང་བསྟུན་ནས་
འདིར་ཁོ་བོས་བྱ་བཞག་ཆེན་པོ་འདི་ཕྱོགས་གང་ཐད་ནས་བྱ་བ་ལམ་ལྷོང་ཡོང་
བའི་བཀྲ་ཤིས་སྨོན་འདུན་ཞུ་རྒྱུ་དང༌། དེ་བཞིན་བོད་ཀྱི་གསོ་བ་རིག་པ་ལ་ལྷག་
བསམ་དཀར་བའི་ཡུལ་དང་ཕྱོགས་སོ་སོའི་སྐྱེས་བུ་ཀུན་ནས་ཀྱང་ལས་གྲྭ་འདིར་
ཕྱོགས་གང་ཐད་ནས་རྒྱབ་སྐྱོར་དང་རོགས་འདེགས་བྱེད་པའི་བསམ་འདུན་ཞུ་
རྒྱུ་ཡིན།
ཞེས་འོ་ཚོགས་ཆེན་ནས།
༢༠༠༩ལོའི་ཟླ་༢ པར།



མཚམས་སྦྱོར་བའི་གཏམ།
ཁ་བ་རི་བོའི་བཅུ་ཕྲག་རིག་གནས་ཞེས་བྱ་བ་ནི་བོད་མི་རིགས་ཀྱིས་འཇིག་
རྟེན་སྤྱིའི་ཕན་བདེ་གཞི་མར་གྱུར་པའི་བློའི་རིག་པ་མཐའ་དག་སྤྱི་ལ་བཏགས་
པའི་མིང་ཞིག་ཡིན་ལ། དེ་ལས་གཞན་རྗེས་འཛིན་གྱི་ཐབས་མཆོག་དམ་པར་
གྱུར་པའི་གངས་ཅན་གསོ་བ་རིག་པ་ནི་བོད་མི་རིགས་རང་ཉིད་ཀྱིས་སྲོལ་རྒྱུན་
དར་སྤེལ་མཛད་ཅིང་འགྲོ་བ་མིའི་རིགས་ལ་ཕན་པ་འབའ་ཞིག་སྒྲུབ་པའི་རིག་པ་
ཞིག་ཡིན་སྟབས། རིས་སུ་མ་ཆད་པའི་འགྲོ་བ་མིའི་རིགས་ལ་ཕན་པའི་ལས་
དོན་ཁོ་ན་སྒྲུབ་པའི་རིག་པ་ཞིག་ཏུ་འཁུམས་ཤིང་སྤྱི་ཚོགས་དང་དུས་རབས་ཇི་
འདྲ་ཞིག་གི་ནང་དུའང་མཁོ་གལ་དང་ཕན་ཐོགས་ཆེ་བ་ཞིག་ཡིན་པ་ནི་དོན་
དངོས་ཀྱི་སྟེང་ནས་གྲུབ་པའི་གནས་ལུགས་ཤིག་ཡིན་པས་མི་སུ་དང་སུ་ཞིག་གིས་
ཀྱང་བསྙོན་འདིང་དང་ཁྱོག་བཤད་བྱ་བར་མི་ནུས་སོ། ། རང་རེའི་ལོ་རྒྱུས་ཡིག་
ཚང་དང་ད་ཡོད་བསྟན་བཅོས་ཀྱི་དཀར་ཆག་ལྟར་ན། གཡུང་དྲུང་བོན་ལུགས་
ཀྱི་དྲང་སྲོང་དཔྱད་བུ་ཁྲི་ཤེས་ནས་སྨན་པ་དུང་གི་ཐོར་ཅོག་ཅན་བར་དང་། རྗེ་
བཙུན་གཡུ་ཐོག་རྙིང་མ་ཡོན་ཏན་མགོན་པོ་ནས་གཏེར་སྟོན་གྲ་བ་མངོན་ཤེས་ཀྱི་
བར། བེ་རོ་ཙ་ན་ནས་ལོ་ཆེན་རིན་ཆེན་བཟང་པོའི་སྐབས། བྱང་ཟུར་རྣམ་
གཉིས་ནས་ཀོང་སྤྲུལ་ཡབ་སྲས། མི་དབང་སྡེ་སྲིད་རིན་པོ་ཆེ་ནས་སྨན་རྩིས་
མཁས་དབང་མཁྱེན་རབ་ནོར་བུ་ལ་ཐུག་པའི་དྲང་སྲོང་མཁས་གྲུབ་རིམ་བྱོན་
བགྲང་གིས་ མི་ ལངས་ པ་ རྣམས་ ཀྱི་སྐུ་དྲིན་ལས། དཔལ་ ལྡན་ རྒྱུད་ བཞིའི་
དགོངས་འགྲེལ་དང་ཡན་ལག་བརྒྱད་པའི་དགོངས་འགྲེལ་གཙོ་བྱས་པའི་གསོ་
རིག་གི་བསྟན་བཅོས་རི་བོའི་གཏོས་དང་མཉམ་པ་རང་གིས་མཇལ་ན་དད་པའི་



སྤུ་ལོང་གཡོ་ཞིང་གཞན་ལ་ངོམ་ན་ལ་རྒྱའི་སྤོབས་པ་རྒྱས་པ་འདིས་བོད་ཀྱི་གསོ་
བ་རིག་པའི་ལོ་རྒྱུས་རིང་ལ་གཞུང་མན་ངག་གི་ནང་དོན་ཕུན་སུམ་ཚོགས་པ་
ཞིག་ཡིན་པ་ར་སྤྲོད་གསལ་པོ་བྱས་འདུག
འོན་ཀྱང་མིག་སྔར་ཕྱི་ནང་གི་རྒྱུ་རྐྱེན་དུ་མའི་དབང་གིས་རང་རེའི་གསོ་
རིག་ཐད་ཀྱི་གཞུང་མན་ངག་གི་གདམས་པ་མང་པོ་ཞིག་ཉམས་ཉེས་སུ་གྱུར་དང་
འགྱུར་མུས་ ཡིན་ པའང་ ཀུན་ གྱིས་ མཁྱེན་གསལ་ལགས་པས། ད་ལྟའི་དུས་
འདིར་བདག་ཅག་ཚེ་རིག་འཛིན་པ་རྣམས་ཀྱིས་ཚོང་ཟོང་ཁོ་ན་དང་ཡུལ་ལུང་བྱེ་
བྲག་པའི་ཁེ་ ཕན་ནམ་ཕྱོགས་རིས་ཅན་ གྱི་ལྟ་བ་སོགས་རིང་དུ་དོར་ནས་མི་
རིགས་ཀྱི་རིག་གནས་ཡིད་བཞིན་ནོར་བུ་ལྟ་བུ་འདི་ལ་སྙིང་ཁོང་ནས་ཤ་ཚ་དང་
གཅེས་སྤྲས། དེ་བཞིན་རིས་སུ་མེད་པའི་འཛམ་གླིང་གི་མིའི་རིགས་ཡོངས་ལ་
ཕན་དུ་རེ་བའི་ཀུན་སློང་རྣམ་དག་གི་སྒོ་ནས། རི་རྒྱལ་ལྷུན་པོའི་གཏོས་དང་
མཉམ་པའི་བོད་ལུགས་གསོ་རིག་གི་གཞུང་མན་ངག་རྣམས་ལ་འོལ་ཚོད་དང་
རང་བཟོ་ཙམ་མ་ཡིན་པར་སྔར་ལས་ལྷག་པའི་ངང་སྔོག་འདོན་མྱུར་སྐྱོབ་དང་
འཚོལ་སྡུད་ལེགས་སྒྲིག་བྱེད་རྒྱུ་བཅས་ནི་ཤིན་ཏུ་གལ་གནད་ཆེ་བའི་བགྱི་བ་ཞིག་
རེད།།
དེའི་ཕྱིར་མཚོ་སྔོན་ཞིང་ཆེན་བོད་ཀྱི་གསོ་རིག་ཞིབ་འཇུག་ཁང་གིས་མིང་
དོན་མཚུངས་པའི་སྒོ་ནས་བོད་ཀྱི་སྨན་རྩིས་རིག་པ་རྒྱུད་འཛིན་ཡག་པོ་ཞིག་དང་
གསར་བཏོད་གོང་སྤེལ་གྱི་རྨང་གཞི་བརྟན་པོ་ཞིག་འཛུགས་ཐུབ་པའི་ཆེད་དུ།
ད་ལྟའི་དུས་རབས་དང་སྲིད་ཇུས་བཟང་པོའི་གོ་སྐབས་དམ་འཛིན་ངང་མི་
དངོས་ནོར་གསུམ་གྱི་སྟོབས་ཤུགས་གཅིག་ཏུ་བསྒྲིལ་ཞིང་མིག་རྒྱང་རིང་བའི་
ཇུས་གཞི་དང་བཅས་ཏེ་རང་རེའི་སྨན་རྩིས་སྐོར་གྱི་མཁོ་གལ་ཆེ་བའི་གནའ་དཔེ་
དང་བསྟན་བཅོས་ལག་ ཏུ་ཟིན་ཏོ་ཅོག་ཕྱོགས་གཅིག་ཏུ་བསྒྲིགས་ཏེ་པར་དུ་
བསྐྲུན་པའི་དགེ་བ་འདིས། ད་ལྟ་ཙམ་མ་ཟད་འབྱུང་འགྱུར་བོད་ཀྱི་སྨན་རྩིས་
བསྟན་པ་ཉིད་ཡར་རྒྱས་གོང་འཕེལ་དུ་འགྲོ་བར་བསམ་ཡུལ་ལས་འདས་པའི་



ནུས་པ་ཐོན་ཐུབ་ཅིང་ལུས་ཅན་ཀུན་གྱི་སྲོག་འཚོའི་དཔལ་དུ་འགྱུར་བར་གདོན་
མི་ཟ་བས་ན། འོ་སྐོལ་ཐུན་མོང་གིས་རྗེས་སུ་ཡི་རང་ཞུ་འོས་པའི་ལས་དོན་གལ་
ཆེན་ཞིག་རེད་ཅེས་ཧ་ཅང་དགའ་ཚོར་དང་བཅས་མཚམས་སྦྱོར་བའི་ཚིག་ཏུ།
པ
;
ཁྲོ་རུ་ཚེ་རྣམ་གྱིས།
སྤྱི་ལོ་༢༠༠༣ལོའི་ཟླ་༡༡ཚེས་༡ཉིན་ལ།
3



དག་སྒྲིག་པའི་གསལ་བཤད།
བོད་ཟལ་མོ་སྒང་བ་ཞེས་སུ་གྲགས་པ་འཛམ་གླིང་གི་ཡང་སྟེང་དུ་གནས་
པའི་མི་རིགས་ཉིད་ལ་གནམ་གྱིས་ས་བཀབ་པ་ལྟ་བུའི་སྔོན་བྱོན་དྲན་དབང་དམ་
པ་རྣམས་ཀྱི་བཀའ་དྲིན་ལས། དམ་པའི་ཆོས་ཀྱིས་གཙོས་པའི་བཅུ་ཕྲག་རིག་
པའི་གནས་ཀྱིས་ཡོངས་སུ་ཕྱུག་པའི་ཤེས་རིག་བང་མཛོད་ནི་སྲིད་པའི་མཐར་
ཡང་ནུབ་པ་མེད་པ་ཞིག་མཆིས་པ་ལ་སུས་ཀྱང་བསྙོན་དུ་མེད་དོ།། དེ་ལས་
གནས་བཅུའི་ཡ་གྱལ་གཞན་རྗེས་འཛིན་གྱི་ཐབས་མཆོག་དམ་པར་གྱུར་པའི་
བོད་ཀྱི་གསོ་བ་རིག་པ་ནི། རྗེ་གཡུ་ཐོག་ཆེན་པོས། མི་ན་བར་གནས་པར་
འདོད་པ་དང་ན་བ་གསོ་བར་འདོད་པའི་གང་ཟག་གིས་གསོ་བ་རིག་པའི་མན་
ངག་ལ་བསླབ་པར་བྱའོ་ཞེས་གསུངས་པ་བཞིན་རིས་སུ་མ་ཆད་པའི་འགྲོ་བ་མིའི་
རིགས་ལ་ཕན་པ་འབའ་ཞིག་སྒྲུབ་པའི་རིག་པ་ཞིག་སྟེ། དེར་ལོ་རྒྱུས་ཀྱི་དུས་
ཡུན་ཧ་ཅང་རིང་ཞིང་གཞུང་ལུགས་ཀྱི་མ་ལག་ཆ་ཚང་ཡིན་པ་མ་ཟད། སྨན་
དཔྱད་ཀྱི་རིགས་ལམ་ཁྱད་དུ་འཕགས་ ཤིང་ མན་ ངག་ ཉམས་མྱོང་ ཕུན་ སུམ་
ཚོགས་ཤིང་གྱ་ནོམ་པ་ཞིག་མཆིས་སྟབས། དེང་སྐབས་རྒྱལ་ཁབ་ཕྱི་ནང་ཀུན་ཏུ་
ཚན་རིག་པ་མཁས་ཅན་དག་གིས་ཕྱོགས་ཡོངས་ནས་སློབ་སྦྱོང་དང་ཞིབ་འཇུག་
གི་གོམ་སྟབས་མགྱོགས་ལེན་བྱེད་བཞིན་པ་དང་། རང་རེའི་རྒྱལ་ཁབ་ནས་ཀྱང་
ཏང་གི་མི་རིགས་སྲིད་ཇུས་དོན་འཁྱོལ་དང་ནུབ་རྒྱུད་གསར་སྤེལ་བྱེད་ པའི་
འགྲོས་དང་བསྟུན་ནས་བོད་ཀྱི་གསོ་བ་རིག་པའི་ལས་དོན་ཉིད་སྒོ་ཀུན་ནས་
ཉམས་པ་སོར་ཆུད་དང་མ་ཉམས་གོང་སྤེལ་གནང་སྟེ་ཉམས་དགའི་ཡུལ་ཁམས་



ཤིག་ཏུ་བསྐྱལ་ཡོད། འོན་ཀྱང་ཕྱི་ནང་གི་འགལ་རྐྱེན་དུ་མའི་དབང་གིས་རང་
རེའི་གསོ་རིག་ཐད་ཀྱི་གཞུང་མན་ངག་གི་གདམས་པ་གང་མང་ཉམས་ཉེས་སུ་
གྱུར་དང་འགྱུར་མུས་ཡིན་པའང་ང་ཚོས་མིག་མཐོང་ལག་ཟིན་དུ་འཁུམས་ཤིང་།
བོད་ཀྱི་གསོ་རིག་འདི་ཉིད་གནའ་བོའི་རིག་གནས་ཤིག་ཡིན་པའི་ངོས་ནས་ཞུ་ན།
རི་རྒྱལ་ལྷུན་པོའི་གཏོས་དང་མཉམ་པའི་གཞུང་མན་ངག་གི་ གསུང་རབ་དེ་
རྣམས་སྔར་ལས་ལྷག་པའི་སྒོ་ནས་སྔོག་འདོན་མྱུར་སྐྱོབ་དང་འཚོལ་སྡུད་ལེགས་
སྒྲིག་བཅས་བྱེད་རྒྱུ་ནི་ཐོག་མར་བསྒྲུབ་དགོས་པའི་རྨང་གཞིའི་ལས་ཀ་གལ་ཆེན་
ཞིག་སྟེ་འོ་སྐོལ་ཚེ་རིག་འཛིན་པ་རྣམས་ཀྱི་ཕྲག་ལ་རང་བཞིན་གྱིས་བབས་པའི་
དུས་རབས་ཀྱི་འགན་འཁྲི་ཞིག་ལགས། དེའི་ཕྱིར་ང་ཚོས་ལོ་རྒྱུས་ཀྱི་ལས་འགན་
དང་དུས་རབས་ཀྱི་བླང་བྱ་ལྟར་མདོ་དབུས་མཐོ་སྒང་ཞེས་པའི་ཐུན་མིན་ཁོར་
ཡུག་ཁྲོད་དུ་འཕེལ་རྒྱས་བྱུང་བའི་གནའ་བོའི་གསོ་དཔྱད་རིག་པ་འདིའི་སྲོག་
དབུགས་རྒྱུན་བསྲིངས་བྱེད་ཅིང་། བོད་ཀྱི་གསོ་དཔྱད་རིག་པར་སྦྱང་བརྩོན་
དང་ཞིབ་འཇུག་བྱེད་པར་སྤྲོ་བ་བརྟས་པའི་རྣམ་དཔྱོད་ཅན་མང་པོར་རྒྱུ་ཆ་མཁོ་
སྤྲོད་ཀྱི་སྒོ་འཕར་ཡངས་པོར་ཕྱེས་པ། རང་ལུགས་ཀྱི་གཞུང་རྐང་འཛིན་པ་ལ་
སྔར་བས་སྨན་ཐོགས་ཐུབ་པ། ཉམ་ཐག་ནད་པའི་ལུས་སྲོག་ལ་གཟིར་བའི་ནད་
རིགས་རྩ་མེད་དུ་འཇོམས་པར་ནུས་པའི་གཞུང་ལུགས་ཀྱི་རྒྱབ་རྟེན་དང་མན་
ངག་ཟབ་མོའི་གདམས་པ་ཆིག་ཐུབ་ཀྱི་སྐོར་མང་དུ་བཙལ་ནས་ནད་ཀྱི་སྡུག་
བསྔལ་ལས་སྐྱོབ་པར་རྔོ་ཐོགས་པ་བཅས་མདོར་ན་གངས་ཅན་གསོ་བ་རིག་པ་
འདི་ཉིད་མིང་དོན་མཚུངས་པའི་སྒོ་ནས་རྒྱུད་འཛིན་ལེགས་པོ་ཞིག་བྱེད་པའི་
ཆེད་དུ། ངེད་ཅག་མཚོ་སྔོན་ཞིང་ཆེན་བོད་ཀྱི་གསོ་རིག་ཞིབ་འཇུག་ཁང་གིས་
འབྲེལ་ཡོད་ཆེད་མཁས་མི་སྣ་རྩ་འཛུགས་དང་གསོ་བ་རིག་པའི་གནའ་དཔེ་དག་
སྒྲིག་གི་མི་སྣ་ཆེད་བསྐོས་བྱས་ཏེ། ལོ་རྒྱུས་ཡིག་ཆ་དང་། གཞུང་ལུགས་བསྟན་
བཅོས། མན་ངག་ལག་ལེན། སྨན་སྦྱོར་མྱོང་བྱང་། སྔོ་སྨན་འཁྲུངས་དཔེ།
གནམ་རིག་སྐར་རྩིས་སོགས་ཀྱི་དཔེ་རྒྱུན་དཀོན་པོའི་རིགས་གཙོ་བོར་བཟུང་
2



ཐོག་《བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས་》ཞེས་པ་
འདི་རྩོམ་སྒྲིག་བྱས་པ་ཡིན་ཞིང་། དཔེ་སྐྲུན་ཐད་དཔེ་དེབ་རེ་རེ་བཞིན་མཛད་
པའི་ལོ་རྒྱུས་ཀྱི་སྔ་ཕྱི་དང་ནང་དོན་ལ་མ་བལྟོས་པར་ལག་ལེན་དུ་འཁྱོལ་གང་
ཐུབ་བྱས་ཏེ་དཔེ་རྙིང་ལག་ཏུ་སོན་ནོ་ཅོག་དག་སྒྲིག་དང་དཔེ་སྐྲུན་འགྲེམས་སྤེལ་
བྱ་རྒྱུ་ཡིན། །
《སློབ་དཔོན་པད་འབྱུང་གི་རྣམ་ཐར་དང་བྱང་པ་རྣམ་རྒྱལ་གྲགས་བཟང་
གི་རྣམ་ཐར་》ཞེས་བྱ་བ་འདི་ནི་《བོད་ཀྱི་གསོ་བ་རིག་པའི་གནའ་དཔེ་ཕྱོགས་
བསྒྲིགས་དཔེ་ཚོགས་》ནང་གསེས་ཀྱི་དེབ་གྱ་བརྒྱད་ཡིན་ལ། དེབ་འདིའི་《སློབ་
དཔོན་པད་མ་འབྱུང་གནས་ཀྱི་རྣམ་ཐར་》དུ། སློབ་དཔོན་པདྨ་འབྱུང་གནས་
ཀྱིས་ཟ་ཧོར་ཡུལ་གྱི་དུར་ཁྲོད་དང་། རྒྱ་གར་ཡུལ་དུ་ཕྱིན་ནས་ཆོས་ཇི་ལྟར་ཞུས་
ཚུལ་དང་བློ་སྦྱོང་ཉམས་ལེན་བྱས་ཚུལ། ཆོས་རྒྱལ་ཁྲི་སྲོང་ལྡེའུ་བཙན་གྱིས་སློབ་
དཔོན་ཁོང་བོད་ཡུལ་དུ་སྤྱན་ཇི་ལྟར་དྲངས་ཚུལ་དང་དམ་པའི་ཆོས་ཇི་ལྟར་སྤེལ་
ཚུལ། བོད་ཡུལ་གྱི་མི་དང་ཕྱུགས་ལ་ཀླུའི་ནད་དང༌། མཛེའི་ནད་བཅོ་བརྒྱད་
སོགས་བྱུང་བའི་ནད་བདག་ལྷ་སྲིན་སྡེ་བརྒྱད་ལ་སོགས་པ་དམ་དུ་བཏགས་ཚུལ།
བོད་མིའི་ནད་པ་དང་སྨན་པ་དག་ལ་ཞལ་ཆེམས་མང་དུ་བཞག་ཚུལ། ཁྱད་
པར་དུ་སློབ་དཔོན་ཁོང་གིས་སྐྱེས་རབས་དང་རྣམ་ཐར་སོགས་ཀྱི་མཛད་པ་བཅུ་
གཅིག་དྲན་ནས་འགྲོ་བ་ཡོངས་ལ་རང་ཉིད་ཀྱི་དབང་བསྐུར་བྱིན་རླབས་མཛད་
དགོས་པའི་གསོལ་འདེབས་བྱ་ཚུལ་སོགས་བསྟན་ཡོད། །
བྱང་པ་རྣམ་རྒྱལ་གྲགས་བཟང་གི་རྣམ་ཐར་གྱི་ནང་སྐུ་ཉིད་རིགས་གང་
དང་འབྲེལ་བའི་ལོ་རྒྱུས་དང་། སྐུ་བལྟམས་ཚུལ། རིག་གནས་སྤྱི་དང་སྒོས་སུ་
གསོ་རིག་ལ་གསན་སྦྱངས་མཛད་ཚུལ། སྣོད་ལྡན་གྱི་སློབ་རྒྱུད་སྤེལ་ཚུལ། རྗེས་
རབས་གྱི་ དོན་ དུ་ གསུངས་ རྩོམ་ མཛད་ ཚུལ། མཇུག་ མཐར་ གཟུགས་ སྐུའི་
བཀོད་པ་བསྡུས་ཚུལ་སོགས་བསྟན་ཡོད། །
དེ་ཡང་དཔེ་ཚོགས་འདི་ཉིད་དག་སྒྲིག་དང་རྩོམ་སྒྲིག་བྱེད་པའི་རྩ་འཛིན་



འདི་ལྟ་ཡིན་ཏེ། ༡.ཡི་གེ་ནོར་བ་དང་དོགས་གཞི་ཅན་རྣམས་ལ་མིང་ཚིག་གང་
དེའི་རྗེས་སུ་རྟགས[ ]འདིའི་ནང་དག་བཅོས་བྱས་ཡོད། ༢. གཞུང་ཚིག་ཆད་
པར་འདོད་པ་རྣམས་རྟགས་()འདིའི་ནང་དུ་ཁ་སྐོང་བྱས་ཡོད། ༣. རྩོམ་པ་
པོའི་མཆན་ རྣམས་ གཞུང་ དངོས་ ཀྱི་ ཡིག་ གཟུགས་ ལས་ ཆུང་ཙམ་བྱས་ནས་
བཀོད་ཡོད། ༩.མ་ཡིག་མི་གསལ་བའམ་གཞུང་ཚིག་ཆད་པ་རྣམས་ལ་ཁ་སྐོང་
བྱེད་མ་ནུས་པ་རྟགས... འདིས་མཚོན་པར་བྱས་ཡོད་ལ་གུག་རྟགས་（）
འདིའི་ནང་དུ་མ་ཡིག་གི་ཤོག་གྲངས་སམ་ཐིག་ཕྲེང་ཅི་ཙམ་ཞིག་ཆད་ཡོད་པ་
གསལ་བཤད་བྱས་ཡོད། ༥. རྒྱ་ཚ་དང་རྒྱམ་ཚ་སོགས་ཚྭ་སྣའི་རིགས་རྣམས་
དག་ཡིག་མཁས་པའི་ཁ་རྒྱུན་ལྟར་ཏེ། སོག་ཚ་དང་རྒྱ་ཚ་ཞེས་ཚིག་གྲོགས་དང་
བསྡེབ་ན་ཝ་བཏགས་མི་འདོགས་ཤིང་། སོག་པོའི་ཚྭ་དང་རྒྱ་མཚོའི་ཚྭ་ཞེས་
པའམ་ཚྭ་མིང་རྐྱང་པའི་སྐབས་སུ་ཝ་བཏགས་འདོགས་ཞེས་པ་ལྟར་སྦྱར་ཡོད། །
ལན་ཚྭ་ཞེས་པ་ནི་བོད་ཀྱི་གསོ་བ་རིག་པའི་དཔེ་གཞུང་མང་ཆེ་བར་བསྟུན་ནས་
དམིགས་བསལ་དུ་ཝ་ཟུར་སྦྱར་ནས་བཀོད་ཡོད།
འདིར་ང་ཚོ་དག་སྒྲིག་མི་སྣའི་ཤེས་བྱའི་ཆུ་ཚད་དམན་ཞིང་དཔེ་རྙིང་དག་
སྒྲིག་གི་ཉམས་མྱོང་ཞན་པའི་དབང་གིས་མ་རྟོགས་འགལ་འཁྲུལ་གྱི་ཆ་གང་མང་
ཡོད་སྲིད་པ་ལ་རྒྱ་ཆེ་ཀློག་པ་པོ་རྣམས་ཀྱིས་དགོངས་འཆར་ལྷུགས་པར་གནང་
བར་བཀའ་དྲིན་ཆེ་ཞུའོ།།



དཀར་ཆག
༄༅།།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་
ཕྲེང་བ་ཞེས་བྱ་བ་བཞུགས་སོ༔ རྣམ་ཐར་ཟངས་གླིང་མའོ༔
ལེའུ་དང་པོ།
ལེའུ་གཉིས་པ།
ལེའུ་གསུམ་པ།
རྒྱལ་པོ་ཨིནྡྲ་བོ་དྷིས་ཡབ་མཛད་པ་དང་རྒྱལ་ས་
བཟུང་བའི་སྐོར། ། .................…………...…. 3
མཁའ་འགྲོ་མ་རྣམས་ཀྱིས་བྱིན་གྱིས་བརླབས་
པའི་སྐོར། ............. •............... 9
བླ་མར་བསྟེན་ཅིང་ཆོས་ཞུས་ནས་བློ་སྦྱོང་པའི་སྐོར།
.......... 13
སངས་རྒྱས་ཀྱི་བསྟན་པ་བཀའ་དྲིན་ཆེ་བའི་སྐོར། །
….......…. 17
ཕྱག་རྒྱ་ཆེན་པོའི་རིག་འཛིན་བསྒྲུབས་པའི་སྐོར།
• •。。
ལེའུ་བཞི་པ།
ལེའུ་ལྔ་པ།
• •........... 23
ལེའུ་དྲུག་པ།
ལེའུ་བདུན་པ། །
ལེའུ་བརྒྱད་པ། །
བོད་ཀྱི་རྒྱལ་པོས་རྒྱལ་སྲིད་བཟུང་བའི་སྐོར། ... 26
གཙུག་ལག་ཁང་གི་རྨང་བཏིང་བའི་སྐོར། .... 28
བོད་ཡུལ་གྱི་ཕོ་ཉ་བ་དང་མཇལ་བའི་སྐོར།
..... 3f
བོད་ཀྱི་ལྷ་འདྲེ་ཐམས་ཅད་དམ་ལ་བཏགས་པའི་
སྐོར། .....
ལེའུ་དགུ་པ།
........................ 34



ལེའུ་བཅུ་པ། སློབ་དཔོན་པདྨ་ཕོ་བྲང་དུ་སྤྱན་དྲངས་པའི་སྐོར།
....…37
ལེའུ་བཅུ་གཅིག་པ། སློབ་དཔོན་གྱིས་དཔལ་བསམ་ཡས་བཞེངས་
ཏེ་རབ་གནས་མཛད་པའི་སྐོར། ..……...... 41
ལེའུ་བཅུ་གཉིས་པ། སློབ་དཔོན་རྣམ་གཉིས་དང་ལོ་ཙཱ་བ་སྐ་ཅོག་
གཉིས་ཀྱིས་ཆོས་བསྒྱུར་ཞིང་གཏན་ལ་ཕབ་པའི་སྐོར། །
.....…........ 45
ལེའུ་བཅུ་གསུམ་པ། སློབ་དཔོན་ནམ་མཁའི་སྙིང་བོ་གྲུབ་པ་ཐོབ་
•。。。。。…………………...
ལེའུ་བཅུ་བཞི་པ། པ་གོར་བི་རོ་ཙ་ན་ཚ་བའི་རོང་དུ་སྤྲུགས་པའི་
སྐོར།
ལེའུ་བཅོ་ལྔ་པ། རྒྱལ་པོས་ཆོས་ཁྲིམས་བཅས་པའི་སྐོར། .......66
ལེའུ་བཅུ་དྲུག་པ། བེ་རོ་ཙ་ན་སྤྲུགས་པར་འགྱོད་པ་སྐྱེས་པའི་སྐོར།
པའི་སྐོར། .......
''...………… 71
• • • • • • • • • • •
• • • • • • • • • • ••|
ལེའུ་བཅུ་བདུན་པ། དཔལ་བསམ་ཡས་ཆོས་འབྱུང་བསྒྱུར་ཅིང་གཏན་
ལ་ཕབ་པའི་སྐོར།
ལེའུ་བཅོ་བརྒྱད་པ། སྐུ་ཚེ་བསྲིངས་པའི་སྐོར། ..................... 82
ལེའུ་བཅུ་དགུ་པ། རྗེ་འབངས་རྣམས་ཀྱིས་སྒྲུབ་པ་མཛད་པའི་སྐོར།
བ........….…....
ལེའུ་ཉི་ཤུ་པ། དམ་ཚིག་སྐོང་ཐབས་བསྟན་པ། ............... 91
ལེའུ་ཉེར་གཅིག་པ། ཆོས་དང་གདམས་ངག་གཏེར་དུ་སྦས་ཤིང་རྒྱལ་
པོ་ལ་ལུང་བསྟན་པའི་སྐོར། ..….…………...….. 98
ལེའུ་ཉེར་གཉིས་པ། ཞལ་གདམས་ཀྱི་སྐོར།…..…..…….…………….……….. 104
ལེའུ་ཉེར་གསུམ་པ། བོད་འབངས་རྣམས་ཀྱི་གཤོལ་བ་ལ་མ་གནང་



，
，
.........
• • • • • • • • • • • • • • • • • • • • 121
བའི་སྐོར། .........
ལེའུ་ཉེར་བཞི་པ། བོད་ཀྱི་རྒྱལ་པོ་རྣམས་ལ་ཞལ་ཆེམས་ ་
བཞག་པའི་སྐོར། ....…….…..……. .......... 113
ལེའུ་ཉེར་ལྔ་པ། བོད་ཀྱི་བློན་པོ་རྣམས་ལ་ཞལ་ཆེམས་བཞག་
པའི་སྐོར། ..…….…....... • • • • •... 115
ལེའུ་ཉེར་དྲུག་པ། བོད་ཀྱི་བཙུན་པ་ཕོ་མོ་རྣམས་ལ་ཞལ་ཆེམས་
བཞག་པའི་སྐོར། .....…....……....….......... 117
ལེའུ་ཉེར་བདུན་པ། བོད་ཀྱི་དགེ་བཤེས་སྟོན་པ་རྣམས་ལ་ཞལ་
ཆེམས་བཞག་པའི་སྐོར། ..……..……………………….……. 119
ལེའུ་ཉེར་བརྒྱད་པ། བོད་ཀྱི་སྔགས་པ་རྣམས་ལ་ཞལ་ཆེམས་བཞག་
པའི་སྐོར།
ལེའུ་ཉེར་དགུ་པ། བོད་ཀྱི་སྒོམ་ཆེན་རྣམས་ལ་ཞལ་ཆེམས་བཞག་
པའི་སྐོར། །
ལེའུ་སུམ་ཅུ་པ། བོད་ཀྱི་རྣལ་འབྱོར་རྣམས་ལ་ཞལ་ཆེམས་བཞག་
པའི་སྐོར། .......….................….....
ལེའུ་སོ་གཅིག་པ། བོད་ཀྱི་སྐྱེ་བོ་རྣམས་ལ་ཞལ་ཆེམས་བཞག་པའི་
སྐོར།..…………………….…….…….……………………..…..….…... 127
ལེའུ་སོ་གཉིས་པ། བོད་ཀྱི་བུད་མེད་རྣམས་ལ་ཞལ་ཆེམས་བཞག་པའི་ ་
སྐོར། ................................... 129
ལེའུ་སོ་གསུམ་པ། བོད་ཀྱི་ཡོན་མཆོད་རྣམས་ལ་ཞལ་ཆེམས་བཞག་
པའི་སྐོར། །
.......... 151
ལེའུ་སོ་བཞི་པ། བོད་ཀྱི་ནད་པ་དང་སྨན་པར་ཞལ་ཆེམས་བཞག་
པའི་སྐོར།
• • • •........ • • •................ 123



ལེའུ་སོ་ལྔ་པ།
བོད་ཀྱི་དཔོན་སློབ་ཆོས་འབྲེལ་བྱེད་པ་རྣམས་ལ་
ཞལ་ཆེམས་བཞག་པའི་སྐོར། ། ..………....……... 135
བོད་འབངས་སྤྱི་ལ་ཞལ་ཆེམས་བཞག་པའི་སྐོར།
I，
，
ལེའུ་སོ་དྲུག་པ།
E
137
-
ལེའུ་སོ་བདུན་པ། ། སློབ་དཔོན་ལ་སྤྱན་རས་གཟིགས་ཀྱི་གདམས་པ་
ཞུས་པ། .………..…... ....………......... 139
ལེའུ་སོ་བརྒྱད་པ། ཐུགས་རྗེ་ཆེན་པོས་རིགས་དྲུག་གི་སེམས་ཅན་ལ་
གཟིགས་པ། ..…………………….. •。。。。 141
ལེའུ་སོ་དགུ་པ། ཡི་གེ་དྲུག་མའི་ཕན་ཡོན་བཤད་པ། ..…………..……. 146
ལེའུ་བཞི་བཅུ་པ། སློབ་དཔོན་གྱིས་ཕྱག་ལེན་མགུར་དུ་གསུངས་པ། །
.... 149
ལེའུ་ཞེ་གཅིག་པ། ཕྱག་དང་སྐྱེལ་ལན་དུ་གསུངས་པའི་མགུར། ... 152
༄༅།།སློབ་དཔོན་རིན་པོ་ཆེ་པདྨ་འབྱུང་གནས་ཀྱི་རྣམ་ཐར་
གསོལ་འདེབས་བཞུགས་སོ།
རྩོམ་པ་པོ་ངོ་སྤྲོད་མདོར་བསྡུས། ..…...........…...
གཞུང་དངོས།..
... 161
༄༅།།ཨུ་རྒྱན་རིན་པོ་ཆེའི་རྣམ་ཐར་མཛད་པ་བཅུ་གཅིག་གི་གསོལ་
འདེབས་བྱིན་རླབས་སྤྲིན་ཕུང་ཞེས་བྱ་བ་བཞུགས་སོ།།
རྩོམ་པ་པོ་ངོ་སྤྲོད་མདོར་བསྡུས།
...... 169
གཞུང་དངོས། ….….
..................... 171
•....... 159
• • • • • • • • • • • • •
，
LEE



༄༅།།སློབ་དཔོན་ཆེན་པོ་པདྨ་འབྱུང་གནས་ཀྱི་རྣམ་པར་ཐར་བ་གསལ་
བར་བྱེད་པའི་ཡི་གེ་ཡིད་ཆེས་གསུམ་ལྡན་ཞེས་བྱ་བ་བཞུགས་སོ།།
，
....... 181
རྩོམ་པ་པོ་ངོ་སྤྲོད་མདོར་བསྡུས། ། ............
...........….. 179
གཞུང་དངོས།.………..
༄༅།།བྱང་བདག་རྣམ་རྒྱལ་གྲགས་བཟང་གི་རྣམ་པར་ཐར་བ་རབས་
བསྔགས་སྙན་པའི་འབྲུག་སྒྲ་ཞེས་བྱ་བ་བཞུགས་སོ།།
རྩོམ་པ་པོ་ངོ་སྤྲོད་མདོར་བསྡུས། ..…..…..
........213
དང་པོ། གང་རིགས་དང་འབྲེལ་བ་ཁུངས་ཀྱི་ལོ་རྒྱུས། .....…. 219
གཉིས་པ། བདག་ཉིད་ཆེན་པོ་འདི་ཉིད་སྐུ་བལྟམས་ཚུལ། ....….. 229
གསུམ་པ། བཤེས་གཉེན་བསྟེན་ནས་གདམས་པ་གསན་ཚུལ།... 242
བཞི་པ། རྟེན་དང་གསུང་རབ་བཞེངས་ཚུལ། ....…..…..………….. 247
ལྔ་པ། གསུང་གི་བདུད་རྩིས་ཡོངས་སུ་སྨིན་པའི་སློབ་རྒྱུད་སྤེལ་
ཚུལ། ......…..
.......….......
དྲུག་པ། བསྟོད་པ་སོགས་གསུང་རྩོམ་སྤེལ་ཚུལ། ..….…….…..
བདུན་པ། རྩིས་ཀྱི་བསྟན་བཅོས་མཛད་ཚུལ། ..…………….……..…….
བརྒྱད་པ། གསོ་བ་རིག་པའི་གསུང་རྩོམ་མཛད་ཚུལ། ..……….………...
དགུ་པ། མཐར་གཟུགས་སྐུའི་བཀོད་པ་བསྡུས་ཚུལ། ............ 281
བཅུ་པ། མཇུག་བསྡུས་པའི་དོན་གྱི་ཚིག་གི་ཕྲེང་བ་སྤེལ་བ། … 284
，
5



༄༅།།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་
འབྱུང་ནོར་བུའི་ཕྲེང་བ་ཞེས་བྱ་བ་བཞུགས་སོ༔
རྣམ་ཐར་ཟངས་གླིང་མའོ༔
ཇོ་མོ་མཚོ་རྒྱལ།



ལེའུ་དང་པོ། རྒྱལ་པོ་ཨིནྡྲ་བོ་དྷིས་ཡབ་མཛད་པ་
དང་རྒྱལ་ས་བཟུང་བའི་སྐོར།
བུམ་པ་ཧྲ་ན་མ་ཊ་རྒྱད༔ ཆོས་སྐུ་སྣང་བ་མཐའ་ཡས༔ ལོངས་སྐུ་ཐུགས་རྗེ་
ཆེན་པོ་འཕགས་པ་སྤྱན་རས་ གཟིགས་དབང་ ཕྱུག༔ སྤྲུལ་སྐུ་པདྨ་ འབྱུང་
གནས་ཏེ༔ སྐུ་གསུམ་གྱི་ལྷ་ལ་ཕྱག་འཚལ་ལོ༔ ཞིང་ཁམས་ཐམས་ཅད་ལས་
ཁྱད་པར་དུ་འཕགས་ པ༔ ནུབ་ ཕྱོགས་ བདེ་བ་ཅན་གྱི་ ཞིང༌ ཁམས་ནས༔
སངས་རྒྱས་སྣང་བ་མཐའ་ཡས་ཞེས་བྱ་བ་དེས༔ སྤྲུལ་སྐུ་ཤཱཀྱ་ཐུབ་པའི་ཞིང་
ཁམས༔ མི་མཇེད་འཇིག་རྟེན་གྱི་ཁམས༔ ལྷོ་ཕྱོགས་ཛམྦུའི་གླིང༌༔ ཨུ་
རྒྱུན་དང་རྒྱ་གར་གྱི་ཡུལ༔ ཁྱད་པར་དུ་བོད་ཁ་བ་ཅན་གྱི་ཞིང་ཁམས་ཐམས་
ཅད༔ འཕགས་པ་སྤྱན་རས་གཟིགས་ཀྱིས་འདུལ་བའི་ཕྱིར༔ སྤྲུལ་སྐུ་པདྨ་
འབྱུང་གནས་ཞེས་བྱ་བས་འགྲོ་བའི་དོན་མཛད་བར་སྤྲུལ་ལོ༔ སྤྲུལ་སྐུ་པདྨ་
འབྱུང་གནས་ཞེས་བྱ་བ་དེ༔ སྐུ་ཆེ་བའི་ཡོན་ཏན་དང་རྣམ་ཐར་ཇི་ལྟ་བུ་དང་
ལྡན་ཞེ་ན༔ དེ་ཡང་རྒྱ་གར་ཡུལ་གྱི་ནུབ་ཕྱོགས༔ དཔལ་ཨུ་རྒྱན་ཞེས་བྱ་བའི་
ཡུལ་རིན་པོ་ཆེ༔ འབར་བ་ཞེས་བྱ་བའི་གྲོང་ཁྱེར་ན༔ བཻཌཱུརྱ་བྱ་བའི་ཕོ་བྲང་
རིན་པོ་ཆེ་སྣ་ཚོགས་ཀྱིས་བརྒྱན་པ་ཞིག་ཡོད་དོ༔ དེའི་ནང་ན་རིན་པོ་ཆེ་
འབར་བའི་ཁྲི་ཆེན་པོའི་སྟེང་ན༔ ཆོས་སྐྱོང་བའི་རྒྱལ་པོ་ཨིནྡྲ་བོདྷི་ཞེས་བྱ་བའི་
བཙུན་མོ་བརྒྱ་རྩ་བརྒྱད་དང་༔ ཕྱི་བློན་དང་༔ ནང་བློན་དང་༔ བར་བློན་
དང་༔ འཁོར་དཔག་ཏུ་མེད་པ་དང་བཅས་པ༔ ཨུ་རྒྱན་གྱི་རྒྱལ་ཁམས་ལ་
མངའ་མཛད་ཅིང་བཞུགས་པ་ལ༔ སྲས་རྒྱལ་བ་མི་མངའ་ནས༔ དབྱར་ཟླ་
ར་བའི་ཚེ་བཅོ་ལྔ་ལ༔ བླའི་མཆོད་གནས་ཐམས་ཅད་བསྡུས་ནས༔ དཀོན་



༄༅།སློབ་དཔོན་པད་འབྱུང་གི་རྣམ་ཐར། །
མཆོག་ལ་མཆོད་པ་རྒྱ་ཆེན་པོ་ཕུལ་སྟེ༔ ཆོས་ཀྱི་སྤྲིན་ཞེས་བྱ་བའི་མདོ་སྡེ་ཚར་
གཅིག་བཏོན་ནས༔ འགྲོ་བ་རྣམས་ལ་མཆོད་སྦྱིན་རྒྱ་ཆེན་པོ་བྱེད་པར་དམ་
བཅས་ཏེ༔ དཀོར་མཛོད་ཀྱི་ནོར་ཐམས་ཅད་སྦྱིན་པར་བཏང་ནས་ལོ་མང་དུ་
ལོན་པ་དང༌༔ དཀོར་མཛོད་ཐམས་ཅད་ཟད་ཅིང་སྟོང་དུ་ཉེ་བར་གྱུར་ཏེ
སྦྱིན་པའི་འཕྲོ་ཆད་ཀྱང་སློང་མོའི་འཕྲོ་མཆད་ནས༔ བློན་ པོ་ རྣམས་ ཀྱིས་
དཀོར་མཛོད་ ཐམས་ ཅད་ཟད་ཅིང་སྟོངས་ནས་ མེད་དོ༔ ཞེས་སྨྲས་པས༔
སློང་མོ་བ་རྣམས་ན་རེ༔ འོ་ན་ངེད་ཅག་ལ་མ་བྱིན་ན༔ སྔར་གཞན་ལ་སྦྱིན་
པ་ཐམས་ ཅད་ ཀྱང་དོན་མེད་དུ་འགྱུར་རོ༔ ཞེས་སྨྲས་ པས༔ རྒྱལ་པོའི་
ཐུགས་དགོངས་ལ༔ ད་ཕྱིའི་རྒྱ་མཚོའི་གླིང་ན༔ ཀླུའི་རྒྱལ་པོའི་བུ་མོ་མཛེས་
ལྡན་མ་ཞེས་བྱ་བའི་ལག་ན་ནོར་བུ་རིན་པོ་ཆེ་དགོས་འདོད་ཐམས་ཅད་འབྱུང་
ལ༔ ཟད་མི་ཤེས་པ་ཞིག་ཡོད་བར་འདུག དེ་ཆོས་ཀྱི་སྦྱིན་པ་གཏོང་བའི་
བྱང་ཆུབ་སེམས་དཔའ་ཞིག་གིས་བསླང་ན་སྟེར་བ་ཡིན་པར་འདུག་པས༔ དེ་
བླངས་ནས་ སེམས་ ཅན་ ལ་ སྦྱིན་ པ་ གཏོད་ དགོས་ སྙམས་ ཏེ༔ རྒྱ་ མཚོ་ ལ་
གཟིངས་བཅས་ནས༔ ཕྱིའི་རྒྱ་མཚོ་ལས་ནོར་བུ་རིན་པོ་ཆེ་ལན་མང་དུ་བླངས་
བའི་དེད་དཔོན་གཅིག་ཡོད་པ་ལ་བཀའ་བསྒོས་ཏེ་འཁོར་རྣམས་དང་ཆས་པ་
ལ༔ རྒྱལ་པོ་ལ་བློན་འབངས་རྣམས་ཀྱིས་མི་བཞུད་བར་ཞུས་ཀྱང་མ་གནང་
ཏེ གཟིངས་ཀྱི་ནང་དུ་ཞུགས་ནས་ཕྱོགས་བཞིར་དར་པོ་ཆེ་བཞི་ཕྱར་ནས༔
མཐུན་པའི་རླུང་བྱུང་བ་དང་འགྲོ མི་འདོད་པའི་རླུང་བྱུང་བ་དང་མི་འགྲོ་
བར་ཕྱོགས་བཞིར་ཞ་ཉེའི་གཏིང་རྡོ་ཆེན་པོ་བཞི་རྔ་མའི་ཐག་པ་ལ་དཔྱང་དུ་
བཅུག་སྟེ༔ གཟིངས་གཏོད་པར་བྱས་ནས༔ རྒྱལ་པོ་འཁོར་བཅས༔ ཕྱིའི་
རྒྱ་མཚོ་ལ་ཉག་ཐག་བཅད་ནས་བཞུད་དོ༔ དེ་ནས་གཟིངས་ལ་དར་བོ་ཆེ་ཕྱར་
ཏེ༔ འདོད་པའི་རླུང་གི་ཕྱོགས་སུ་བཏང་བས་དཔག་ཆེན་གྱི་མདའ་འཕངས་
པ་ལྟར་བཞུད་དོ༔ དེ་ནས་རིན་པོ་ཆེའི་གླིང་དུ་ཕྱིན་པ་དང་༔ འཁོར་རྣམས་
རིན་པོ་ཆེའི་གླིང་ཞིག་ཏུ་བཞག་ནས༔ རྒྱལ་པོ་དང་དེད་དཔོན་གཉིས་གྲུ་ཆུང་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ།
5
ཅིག་ཏུ་བཞུད་དོ༔ དེ་ནས་རི་དཀར་པོ་གཅིག་སྣང་བ༔ ཕ་ཀིའི་རི་དེ་ཅི་
རི་ཡིན་དྲིས་པས༔ ཕ་ཀིའི་རི་དེ་རིན་པོ་ཆེ་དངུལ་གྱི་རི་ཡིན་ཟེར་རོ༔ དེ་
ས་ཡང་སོང་བ་དང༌༔ རི་སྔོན་པོ་གཅིག་སྣང་བས་ཅིའི་རི་ཡིན་དྲིས་པས༔
ན་པོ་ཆེ་བཻཌཱུརྱའི་རི་ཡིན་ཟེར་རོ༔ དེ་ནས་རི་སེར་བོ་གཅིག་སྣང་བ་དྲིས་
ས༔ དེ་ནི་གསེར་གྱི་རི་ཡིན་ཟེར་རོ༔ ཕ་ཀིའི་རྩེར་འགྲོ་བ་ཡིན་ཟེར་ནས༔
འི་རྩར་ཕྱིན་པ་དང་༔ གསེར་གྱི་བྱེ་མའི་ས་གཞི་སྣང་སྟེ༔ རི་དེའི་མདུན་
་རིན་པོ་ཆེ་སྣ་ཚོགས་ལས་བྱས་པའི་མཁར་ཞིག་སྣང་ངོ༌༔ དེད་དཔོན་གྱིས་
yལ་པོ་ལ་སྨྲས་བ༔ ང་འདིར་བསྡད་ཀྱི༔ རྒྱལ་པོ་ ཕ་ཀིར་བཞུད་ཅིག
པཁར་དེའི་རྒྱབ་རིམ་ན་མཚོ་རིམ་པ་བདུན་གྱིས་བསྐོར་ནས་ཡོད༔ དེ་འདས་
པའི་ནང་ན་དུག་སྦྲུལ་ལ་སོགས་པའི་ སེམས་ ཅན་གདུག་པ་ཅན་མང་པོ་ཡོང་
བས༔ བྱང་ཆུབ་ཀྱི་སེམས་བསྒོམ་ལ་སོང་ཞིག༔ དེའི་ནང་ན་རིན་པོ་ཆེ་སྣ་
ཚོགས་ཀྱི་ལྕགས་རི་བཞི་དང་ལྡན་པ༔ ཀླུའི་བུ་མོས་སྒོ་སྲུང་ཞིང་ཡོད་བས༔
དེ་ལ་གསོལ་བ་ཐོབ་ལ་སྒོ་ཕྱེས༔ དེའི་ནང་གི་ཕོ་བྲང་གི་མདུན་ན༔ རྡོ་རྗེའི་
གཏུན་བུ་ཞིག་ཡོད་པས་དེས་སྒོ་རྡུངས་ཤིག༔ ལྷའི་བུ་མོ་བརྒྱས་རིན་པོ་ཆེ་
འབུལ་དུ་འོང་གི དེ་ལ་ཡང་གཏམ་མ་སྨྲ་བར་ཡང་སྒོ་རྡུངས་ཤིག༔ མཇུག་
ཏུ་ཀླུའི་བུ་མོ་མཛེས་ལྡན་མ་ཞེས་བྱ་བ༔ བུ་མོ་སྔོན་མོ་མཛེས་མ་རིན་པོ་ཆེའི་
རྒྱན་གྱིས་བརྒྱན་པ་གཅིག་འོང་གི དེ་ལ་ཅི་ལྟ་བའི་ལོ་རྒྱུས་སྙན་དུ་གསོལ་ལ་
ནོར་བུ་ཞུས་ཤིག༔ དེས་ནོར་བུ་རིན་པོ་ཆེ་ཁ་དོག་སྔོན་པོ་འོད་ཟེར་སྣ་ལྔ་འཕྲོ་
བ་ཞིག་འབུལ་དུ་འོང་གི དེ་མྱུར་དུ་ལོངས་ལ་མ་ཤོར་བར་གོས་ཀྱི་ཕུ་དུང་དུ་
ཐུམས་ལ་ཤོག་ཅིག༔ དེ་ནི་ནོར་བུ་རིན་པོ་ཆེ་བསམ་དགུ་འགྲུབ་པ་ཡིན་ནོ
ཞེས་དེད་དཔོན་གྱིས་རྒྱལ་པོ་ལ་བསླབས་ཏེ་བཏང་ངོ་༔ དེ་ནས་རྒྱལ་པོས་དེ་
ལྟར་ཕྱིན་པ་དང༌༔ དང་པོ་མཚོ་རིམ་པ་བདུན་ལས་བརྒལ་ནས༔ དེ་ནས་
དུག་སྦྲུལ་གྱི་གླིང་དུ་ཕྱིན་པ་དང༌༔ རྒྱལ་པོས་བྱང་ཆུབ་ཀྱི་སེམས་བསྒོམས་
པས༔ ཁ་རླངས་ཀྱི་དུག་ལ་སོགས་པས་གནོད་པར་མ་གྱུར་ཏོ༔ དེ་ནས་



༄༅།སློབ་དཔོན་པད་འབྱུང་གི་རྣམ་ཐར། །
-
ལྕགས་རིའི་སྒོ་སྲུང་བའི་བུ་མོ་རྣམས་ལ་གསོལ་བ་བཏབ་པས་སྒོ་ཕྱེས་ཏེ༔ ཕོ་
བྲང་གི་ མདུན་ གྱི་ རྡོ་ རྗེའི་ གཏུན་ གྱིས་ སྒོ་ བརྡུངས་ བས༔ ཅུང་ཞིག་ ནས་
ཀླུའི་བུ་མོ་མཛེས་ལྡན་མ་བྱ་བ་དེ་བྱུང་ནས༔ ངེད་ཀྱི་ཕོ་བྲང་འདིར་རྨངས་འོ་
ཕལ་ཆེར་མི་ཕྱིན་པ་ཡིན་ནོ༔ ཁྱོད་བསོད་ནམས་ཅན་ཞིག་འདུག་པས༔ ཅི་
འདོད་ཅེས་སྨྲས་སོ༔ དེ་ནས་རྒྱལ་པོས་སྔོན་གྱི་ལོ་ རྒྱུས་རྣམས་ཞིབ་ ཏུ་སྨྲས་
ནས༔ ང་ནི་ནོར་བུ་རིན་པོ་ཆེ་འདོད་བྱས་པས༔ བུ་མོ་དེས་རྗེས་སུ་ཡི་རང་
སྐྱེས་ནས༔ སྤྱི་བོའི་གཙུག་ནས་ནོར་བུ་རིན་པོ་ཆེ་ཕྱུངས་ཏེ་རྒྱལ་པོ་ལ་ཕུལ་ལོ༔
དེ་ནས་རྒྱལ་པོས་ནོར་བུ་རིན་པོ་ཆེ་བསྣམས་ནས་ཕྱིན་པས༔ ནོར་བུ་དེའི་བྱིན་
རླབས་ཀྱིས་ལམ་བགྲོད་པར་མ་དགོས་ཏེ༔ དེད་དཔོན་གྱི་རྩར་ཕྱིན་ནས༔
དེད་དཔོན་དྲིན་ཆེའོ༔ ཞེས་སྨྲས་སོ༔ དེ་ནས་ རྒྱལ་ པོ་ དང་དེད་དཔོན་
གཉིས་སྐད་ཅིག་ལ་འཁོར་ཡོད་པའི་རྩར་ཕྱིན་པར་གྱུར་ཏོ༔ དེ་ནས་དེད་
དཔོན་རིན་པོ་ཆེ་བརྟག་པ་ལ་མཁས་པ་དེས༔ རིན་པོ་ཆེ་མཆིང་བུ་ལ་སོགས་
པ་དང་ རིན་པོ་ཆེ་སྣ་ཚོགས་བགོས་ཏེ་འཁོར་རྣམས་ལ་བྱིན་ནས༔ མང་ན་
གཟིངས་ཆུར་བྱིང་ནས་སྲོག་འདོར་བར་བྱེད་དོ༔ ཆོག་ཤེས་པར་གྱིས་ཤིག་
ཅེས་སྨྲས་སོ༔ དེ་ནས་ གཟིངས་ཁ་ལོ་བསྒྱུར་ནས༔ རྒྱལ་པོ་འཁོར་དང་
བཅས་ནས་ཡུལ་ཕྱོགས་སུ་སོང་བ་དང༌༔ རྒྱ་མཚོའི་གླིང་ཞིག་ཏུ༔ པདྨའི་
སྡོང་པོ་ཁ་དོག་སྣ་ཚོགས་དང་ལྡན་པ་ཞིག་ཏུ་སྐྱེས་པའི་སྟེང་ན༔ ཁྱེའུ་ཆུང་ལོ་
བརྒྱད་ལོན་པའི་ན་ཚོད་ཙམ༔ བལྟ་ན་སྡུག་པ་ མཚན་དང་དཔེ་བྱད་ཀྱིས་
བརྒྱན་པ༔ ཕྱག་ན་རྡོ་རྗེ་དང་པདྨ་འཛིན་པ་གཅིག་འདུག་ནས༔ ཤིན་ཏུ་ངོ་
མཚར་སྐྱེས་ཏེ༔ རྒྱལ་པོས་ཁྱེའུ་ཆུང་ལ་སྨྲས་པ༔ ཁྱེའུ་ཆུང་ཁྱོད་ཀྱི་ཕ་ནི་གང་
ཡིན༔ མ་ནི་གང་ཡིན༔ རིགས་ནི་གང་ཡིན༔ ཡུལ་ནི་གང་ཡིན༔ ཟས་
ནི་ཅི་ ལ་ བརྟེན༔ འདིར་ ནི་ དོན་ ཅི་ བྱེད་ སྲིས་ པས༔ ཁྱེའུས་ སྨྲས་ པ༔
བདག་གི་ཕ་ནི་རང་རིག་པའི་ཡེ་ཤེས་ཡིན་ནོ༔ མ་ནི་ཆོས་དབྱིངས་ཀུན་ཏུ་
བཟང་མོ་ ཡིན་ ནོ༔ རིགས་ ནི་ དབྱིངས་ དང་ རིག་ པ་ གཉིས་ སུ་ མེད་ པར་



༄༅།།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ།
7
གཏོགས་སོ༔ ཡུལ་ནི་ཆོས་དབྱིངས་སྐྱོ་བ་མེད་པར་བཟུང་ངོ་༔ ཟས་སྐལ་ནི་
གཉིས་སྣང་གི་རྟོག་བཟའོ༔ འདིར་ནི་ཉོན་མོངས་བ་གསོད་བའི་སྤྱོད་འབྱེད་
དོ༔ ཅེས་སྨྲས་པས༔ རྒྱལ་བོ་ངོ་མཚར་སྐྱེས་ནས༔ འདི་ནི་སྤྲུལ་པའི་སྐུ་
ཞིག་ཏུ་འདུག་སྙམ་ནས༔ ངའི་བུ་སྐལ་དང་མཆོད་གནས་བྱའོ་གསུངས་ནས༔
རྒྱལ་བོས་ཕྱག་དར་གྱིས་ལྕིབས་ཏེ་ཁྱེའུ་བླངས༔ པདྨའི་སྡོང་པོ་དེ་ཡང་བཅད་
ནས་ཁྱེའུ་བཅས་བ་ཁྱེར་ཏེ༔ རྒྱལ་བོ་ཉིད་ཀྱི་ཡུལ་དུ་ཕྱིན་པར་གྱུར་ཏོ༔ དེ་
ནས་འཁོར་འབངས་རྣམས་རབ་ཏུ་དགའ་ནས་རྒྱལ་པོ་བསུ་པ་ཆེན་པོ་ཡང་བྱས་
སོ༔ དེ་ནས་རྒྱལ་པོས་ནོར་བུ་རིན་པོ་ཆེ་དེ་ཕྱག་ཏུ་བཟུང་ནས་སྨོན་ལམ་འདི་
སྐད་བཏང་བོ༔ ངས་རྙེད་པའི་ནོར་བུ་རིན་པོ་ཆེ་འདི༔ ཡིད་བཞིན་གྱི་ནོར་
བུ་རིན་པོ་ཆེ་མ་ནོར་བ་ཡིན་ན༔ ང་ཡི་ཁྱེའུ་ཆུང་འདི་བཞུགས་པའི་རིན་པོ་ཆེ་
སྣ་བདུན་ལས་གྲུབ་པའི་ཁྲི་ཆེན་པོ་ལ༔ རིན་པོ་ཆེའི་འཕན་གདུགས་ཀྱིས་
བརྒྱན་པ་ཞིག་ཡོད་པར་གྱུར་ཅིག༔ ཅེས་བརྗོད་མ་ཐག་ཏུ༔ རིན་པོ་ཆེའི་ཁྲི་
གདུགས་བྱུང་སྟེ༔ དེ་ལ་ཁྱེའུ་ཆུང་བཞུགས་ནས༔ རྒྱལ་བུར་མངའ་གསོལ་
ནས༔ མཚན་ཡང་རྒྱལ་བོ་མཚོ་སྐྱེས་རྡོ་རྗེ་བཏགས་སོ༔ དེ་ནས་རྒྱལ་པོས་
ནོར་བུ་རིན་པོ་ཆེ་འདི༔ ཡིད་བཞིན་གྱི་ནོར་བུ་རིན་པོ་ཆེ་མ་ནོར་བ་ཡིན་ན༔
བདག་གིས་སྔོན་ཆད་སྦྱིན་པ་བཏང་བའི་བང་མཛོད་སྟོངས་པ་ཐམས་ཅད་སྔར་
ཇི་ལྟར་ཡོད་པ་བཞིན་གང་བར་གྱུར་ཅིག༔ ཅེས་བརྗོད་མ་ཐག་ཏུ༔ སྔོན་གྱི་
བང་མཛོད་ཅི་ལྟར་གང་བར་གྱུར་ཏོ༔ དེ་ནས་རྒྱལ་པོས་རྔ་བོ་ཆེ་བརྡུངས་
ནས༔ ཕྱོགས་ཐམས་ཅད་དུ་སྙན་པའི་སྒྲ་བསྒྲགས་ཏེ༔ རྒྱལ་པོ་ཨིནྡྲ་བོདྷི་
ངས༔ ཡིད་བཞིན་གྱི་ནོར་བུ་རིན་པོ་ཆེ་ལས་དགོས་འདོད་ཐམས་ཅད་ཆར་
བཞིན་དུ་ འབེབས་ པས༔ ཅི་འདོད་ པ་ གང་ལ་གང་འདོད་ པ་ ཐམས་ ཅད་
ལོངས་ཤིག་ཅེས་བྱ་བའི་སྒྲ་བསྒྲགས་སོ༔ དེ་ནས་རྒྱལ་བོས་ནོར་བུ་རིན་པོ་ཆེ་
ལ་ཁྲུས་ཆབ་གསོལ༔ རྒྱལ་མཚན་གྱི་རྩེ་མོ་ལ་བཏགས་ནས༔ ག་བུར་དང་
ཙན་དན་གྱི་དྲིས་བདུགས་མཆོད་བརྒྱ་ཆེན་པོ་བཤམས༔ རྒྱལ་བོས་ཁྲུས་བྱས་



8
༄༅།སློབ་དཔོན་པད་འབྱུང་གི་རྣམ་ཐར།
གོས་གཙང་མ་བགོས་ཏེ༔ ཕྱོགས་བཞིར་ལྷ་ལ་ཕྱག་འཚལ་ནས༔ འདི་སྐད་
ཅེས་གསོལ་བ་བཏབ་བོ༔ ངས་རྙེད་པའི་ནོར་བུ་རིན་པོ་ཆེ་འདི༔ ཡིད་
བཞིན་གྱི་ནོར་བུ་རིན་པོ་ཆེ་མ་ནོར་བ་ཡིན་ངེས་ན༔ མི་དང་སེམས་ ཅན་
ཐམས་ཅད་ཀྱིས་ཅི་འདོད་པ་ཆར་བཞིན་དུ་ཕོབ་ཅིག་ཅེས་བརྗོད་མ་ཐག་ཏུ
ཕྱོགས་བཞིར་རླུང་ལངས་ནས་མི་གཙང་བ་ཐམས་ ཅད་ ཕྱགས༔ ཆར་སིལ་
བུར་བབས་ནས་རྡུལ་མི་ལྡང་བར་བྱས་ཏེ༔ བྱི་དོར་ལེགས་པར་བྱས་སོ༔ དེ་
ནས་ནོར་བུ་དེ་ལས་ཁ་ཟས་རོ་བརྒྱ་དང་ལྡན་པའི་ཆར་བབས་ནས་ལྟོགས་པ་
ཐམས་ཅད་ཚིམས་པར་བྱས་སོ༔ དེ་ནས་གོས་ཀྱི་ཆར་བབས་ནས་འཁྱགས་པ་
ཐམས་ཅད་ཚིམས་པར་བྱས་སོ༔ དེ་ནས་ནོར་གྱི་ཆར་བབས་ནས༔ གང་ལ་
གང་འདོད་ཀྱིས་ཐམས་ཅད་ཚིམས་པར་བྱས་སོ༔ དེ་ནས་རྒྱལ་པོའི་མངའ་
འོག་ན་འདུག་པ་ཐམས་ཅད་ལ་ད་ནི་ཁྱེད་རྣམས་ཐམས་ཅད་ཐེག་པ་ཆེན་པོའི་
ཆོས་ལ་ལོངས་སྤྱོང་ཅིག་ཅེས་བཀའ་བསྒོས་པས༔ དེ་རྣམས་ཐམས་ཅང་བྱུང་
ཆུབ་ཀྱི་སེམས་བསྐྱེད་ནས༔ ཕྱིར་མི་ལྡོག་པའི་འབྲས་བུ་ཐོབ་པར་གྱུར་ཏོ
སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔ རྒྱལ་བོ་ཨིནྡྲ་བོདྷིས་ཡབ་
མཛད་པ་དང་རྒྱལ་ས་བཟུང་བའི་ལེའུ་སྟེ་དང་པོའོ༔



ལེའུ་གཉིས་པ། མཁའ་འགྲོ་མ་རྣམས་ཀྱིས་བྱིན་
གྱིས་བརླབས་པའི་སྐོར།
དེ་ནས་རྒྱལ་བུ་སྤྲུལ་པའི་སྐུ་དེས༔ རྒྱལ་སྲིད་བཟུང་བས་འགྲོ་བའི་དོན་
མི་འོང་བར་ཐུགས་ཀྱིས་དགོངས་ནས༔ རྒྱལ་བློན་རྣམས་ཞེན་པ་བཟློག་པའི་
ཕྱིར༔ བརྟུལ་ཞུགས་ཀྱི་སྤྱོད་པ་མཛད་དེ༔ སྐུ་ གཅེར་བུ་རུས་ པའི་ རྒྱན་
གསོལ༔ ཕྱག་ན་བདེ་སྟོང་ཟུང་འཇུག་གི་ཌ་མ་རུ་དང༌༔ དུག་གསུམ་རྩེད་
ནས་གཅོད་པའི་ཁཊཾ་ག་རྩེ་གསུམ་པ་ཞིག་ཐོགས་ནས༔ ཕོ་བྲང་གི་རྩེ་ལ་གར་
མཛད་པས༔ ལྟ་བའི་མི་མང་པོ་འཚོགས་པ་ལ༔ ཉིན་ཅིག་ཁ་ཊཱིག་ལག་ནས་
ཤོར་བཙུག་བྱས་ཏེ༔ བློན་པོའི་ནང་ནས་དབང་ཆེ་བ་ཀམ་ལ་ཏ་ཞེས་བྱ་བའི་
བུའི་མགོ་ལ་བརྒྱབ་པས༔ བློན་པོའི་བུ་བཀུམས་པར་གྱུར་ཏོ༔ དེ་ཡང་རྒྱལ་
ཁྲིམས་གང་གིས་ཉེས་པ་དེ་ལ་ཆད་པ་གཅོད་པས༔ བློན་པོ་རྣམས་འདུས་ནས་
རྒྱལ་པོ་ལ་ཞུས་པ༔ ཁྱེའུ་འདི་རྒྱལ་བོར་མངའ་གསོལ་ཡང༌༔ ཚུལ་མ་ཡིན་
པའི་སྤྱོད་པ་བྱས་ནས༔ བློན་པོའི་བུ་བསད་ཡོད་བས༔ ད་ རྒྱལ་བུ་ རང་
གསལ་ཤིང་གི་རྩེ་ལ་བསྐྱོན་ནས་ཆད་པ་བཅད་པ་འཚལ༔ ཞེས་སྨྲས་པས༔
རྒྱལ་པོའི་ཞལ་ནས༔ རྒྱལ་བུ་འདི་མི་མ་ཡིན་གྱི་བུ་ཞིག་ཡིན་ནམ༔ སྤྲུལ་པའི་
སྐུ་ཞིག་ཡིན་མ་ཤེས་པས༔ བསད་པས་མི་ལེགས་ཕྱུགས་ལ་གཏང་ངོ༌༔ ཅེས་
གསུངས་བས༔ བློན་པོ་རྣམས་ཀྱིས་སྤྲུགས་པར་སྟངས་བཅད་དོ༔ དེ་ནས་
ཡབ་རྒྱལ་པོའི་ཐུགས་ལ་གཅགས་ནས་མ་དགྱེས་ཏེ༔ རྒྱལ་ཁྲིམས་བཙན་པའི་
དབང་གིས་ མི་སྤྲུགས་ པའི་ དབང་ མེད་ བར༔ རྒྱལ་ བུ་ སྤྱན་ སྔར་བོས་ ཏེ༔
ཟས་སྐོམ་ཆམ་ཆོད་དགུ་སྤྱན་གཟིགས་སུ་ དྲངས་ནས༔ རྒྱལ་པོས་སྨྲས་པ༔
རིན་ཆེན་མཚོ་དཀྱིལ་པདྨའི་སྡོང་པོ་ལས༔ ཕ་དང་མ་མེད་ཁྱེའུ་སྤྲུལ་བའི་སྐུ



10
༄༅།སློབ་དཔོན་པད་འབྱུང་གི་རྣམ་ཐར།
སྲས་ཀྱིས་ཕོངས་ནས་རྒྱལ་སར་དབང་བསྐུར་བྱས༔ རྒྱལ་བུའི་སྤྱོད་པས་བློན་
པོའི་ཕྲུ་ གུ་ བཀུམས༔ བློན་ པོ་ རྣམས་ ཀྱིས་ རྒྱལ་ ཁྲིམས་ ཆད་ པས་ གཅོད
སྤྲུགས་པར་གནང་བས་ང་ནི་གར་བདེར་སོང་༔ ཅེས་གསུངས་ཏེ༔ རྒྱལ་པོ་
སྤྱན་ཆབ་ཕྱུང་ངོ་༔ དེ་ནས་རྒྱལ་བུས་ཟས་ཀྱི་ཕུད་ཐམས་ཅད་ཡབ་རྒྱལ་པོ་ལ་
དྲངས་ནས་སྨྲས་པ༔ འཇིག་རྟེན་འདི་ན་ཕ་དང་མ་དཀོན་ཡང་༔ ཡབ་དང་
ཡུམ་དུ་བགྱིས་ནས་ རྒྱལ་ ས་ བཟུང༌ ༔ ལས་ཀྱི་ལན་ཆགས་བློན་ པོའི་ ཕྲུ་གུ་
བཀུམས༔ ཡབ་ཀྱི་རྒྱལ་ཁྲིམས་གཉན་པས་བདག་ནི་སྨྱུགས་པ་ལེགས༔ འོན་
ཀྱང་སེམས་ལ་སྐྱེ་ཤི་མེད་པས་ང་མི་འཇིགས༔ ཡུལ་ལ་ཞེན་པ་མེད་པས་སྤྲུགས་
ཀྱང་ཉམ་མི་ང་༔ ཡབ་དང་ཡུམ་ཡང་ཡུན་དུ་ཅི་བདེར་བཞུགས༔ ལས་ཀྱི་
འབྲེལ་བས་ཕྱི་ནས་མཇལ་ཏེ་མཆི༔ ཅེས་སྨྲས་ཏེ༔ རྒྱལ་བུས་ཀྱང་ཡབ་དང་
ཡུམ་ལ་ཕྱག་འཚལ་ནས༔ རྒྱལ་བུ་ཡང་སྤྱན་ཆབ་ཕྱུང་ངོ་༔ ཡབ་ཡུམ་གཉིས་
ཀྱིས་སྤྲུལ་བའི་སྐུ་ཞིག་ཡིན་སྙམ་སྟེ༔ ཤིན་ཏུ་དགྱེས་ནས་དབུ་གཏུམས་ནས་
གཟིགས་སོ༔ དེ་ནས་བློན་པོ་རྣམས་རྒྱལ་བུ་ཁྲིད་ནས༔ ཨུ་རྒྱན་ཡུལ་གྱི་ཤར་
ཕྱོགས་ན༔ དུར་ཁྲོད་ཆེན་པོ་བསིལ་བའི་ཚལ་ཞེས་བྱ་བ་ན༔ མི་མ་ཡིན་དང་
༔ མི་རོ་དང་༔ དུར་ཁྲོད་ཀྱི་བྱ་དང་༔ གཅན་གཟན་གཏུམ་པོ་ཡོད་པ༔
ཤིན་ཏུ་འཇིགས་ཤིང་སྐྱི་གཡའ་བའི་གནས་དེར་བསྐྱལ་ལོ༔ ཡུལ་དེ་ཡི་ཆོས་
ལུགས་ཀྱིས༔ མི་རོ་ཐམས་ཅད་དུར་ཁྲོད་དེར་བསྐྱལ་བས༔ རོ་གོས་རས་
ཡུག་རེས་གཏུམས༔ རོ་ཟས་འབྲས་ཆན་ཁལ་རེ་སྔས་སུ་བཅུག་ནས་འཇོག་
པས༔ རྒྱལ་བུ་དེས་གསང་སྔགས་ཀྱི་རྣལ་འབྱོར་བྱས་ནས༔ གོས་སུ་རོ་གོས་
གྱོན༔ ཟས་སུ་རོ་ཟས་གསོལ༔ གཡོ་བ་མེད་པ་ཞེས་བྱ་བའི་ཏིང་ངེ་འཛིན་ལ་
བཞུགས་ཏེ༔ ཤིན་ཏུ་ལོངས་སྤྱོད་དད་ལྡན་ཅིང་ཡོད་པ་ལ༔ དུས་ཕྱིས་ཡུལ་
དེར་མུ་གེ་ཆེན་པོ་ཞིག་བྱུང་སྟེ༔ མི་ཕལ་ཆེར་ཤི་ནས་རོ་མང་དུ་བསྐྱལ་ཀྱང་༔
རས་ཡུག་རེ་དང་རོ་ཟས་འབྲས་ཆན་སྐྱེལ་བ་ཡང་མེད་པར་གྱུར་ནས༔ གོས་སུ་
མི་ལྤགས་བཤུས་ནས་ གྱོན༔ ཟས་སུ་མི་རོ་ལ་གསོལ་ནས༔ དུར་ཁྲོད་ན་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 11
གནས་པའི་མ་མོ་མཁའ་འགྲོ་མ་རྣམས་དབང་དུ་བསྡུས་ཤིང༌༔ བརྟུལ་ཞུགས་
ཀྱི་སྤྱོད་པ་མཛད་ཅིང་བཞུགས་པའི་ཚེ༔ ཨུ་རྒྱན་ཡུལ་གྱི་གའུ་ཤོད་བྱ་ཅན༔
སྡིག་སྤྱོད་ཀྱི་རྒྱལ་པོ་བརྒྱ་བྱིན་རྭ་ཙ་ཞེས་བྱ་བས་མངའ་འོག་ན་འདུག་པ་ཐམས་
ཅད་ལོག་པའི་ལམ་ལ་བཙུད་ནས༔ ཕྱི་མར་ངན་སོང་དུ་འགྲོ་བར་འདུག་
པས༔ དེ་རྣམས་དྲག་པོ་མངོན་སྤྱོད་ཀྱི་ལས་མིན་པས་མི་ཐུལ་དགོངས་ནས༔
དབུའི་རལ་བ་སྤྱི་བོར་སྤྲུལ་གྱིས་བཅིངས༔ མི་ལྤགས་ཀྱི་གཡང་གཞི་སྐུ་སྟོད་ལ་
མནབས༔ སྟག་ལྤགས་ཀྱིས་ཤམ་ཐབས་མཛད༔ ཕྱག་ན་ལྕགས་ཀྱི་མདའ་ལྔ་
གཞུ་གཅིག་བསྣམས་ཏེ༔ སྡིག་སྤྱོད་ཀྱི་ཡུལ་དེར་བྱོན་ནས༔ ཕོ་བྱུང་བ་
ཐམས་ཅད་བསད་ཅིང་ཤ་ཟོས་ཁྲག་འཐུང་༔ མོ་བྱུང་བ་ཐམས་ཅད་ལ་སྦྱོར་བ་
བྱས་ཏེ༔ ཐམས་ཅད་དབང་དུ་བསྡུས་ནས༔ ཏན་ཧན་སྦྱོར་སྒྲོལ་གྱི་ཆོ་ག་
མཛད་པས༔ མི་རྣམས་ཀྱི་སྲིན་པོ་ཤཱནྟར་ཀྲི་ཏ་བྱ་བར་བཏགས་སོ༔ དེ་ནས་
སྡིག་སྤྱོད་རྒྱལ་པོ་དེས༔ ཡུལ་གྱི་མི་བསྡུས་ནས༔ དུར་ཁྲོད་དུ་ལེང་བཏབ་ལ་
སྲིན་པོ་གསོད་པར་བགྲོས་ཏེ༔ རྒྱལ་པོ་ཉིད་ཀྱིས་ རལ་གྲི་ ཏར་ མ་ ཞི་བྱ་བ་
ཐོགས༔ ཡུལ་དེར་མདའ་རྩལ་ཆེ་བ་ཞིག་ཡོད་པ་དེ་དུར་ཁྲོད་ཀྱི་མདའ་ན་
འཕྲང་སྲུང་དུ་བཅུག་ཅིང་༔ གཞན་ཐམས་ཅད་ཀྱིས་གོ་མཚོན་ཐོགས་ནས་
དུར་ཁྲོད་ཀྱི་ཕུ་ནས་ལིངས་བཏབ་ པས༔ སྲིན་པོས་འཕྲང་ སྲུང་ ལ་ མདའ་
བསྣུན་ནས་བསད་དེ༔ བྲོས་ཤོར་བས་མིང་ཡང་ཤོར་བ་གཞོན་ནུར་བཏགས་
སོ༔ དེ་ནས་ཟ་ཧོར་གྱི་ཡུལ་དུ་བྱོན་ནས༔ དུར་ཁྲོད་ཆེན་པོ་དག་འ་བའི་ཚལ་
དུ་སྤྱོད་པ་མཛད་ཅིང་རོ་ལ་ལོངས་སྤྱད་པས༔ མཁའ་འགྲོ་བདུད་འདུལ་མ་
ཞེས་བྱ་བས་དབང་བསྐུར་བྱིན་གྱིས་བརླབས་སོ༔ དེ་ནས་ཨུ་རྒྱན་ཡུལ་གྱི་ལྷོ་
ཕྱོགས་དུར་ཁྲོད་སོ་སོའི་གླིང་དུ་ཕྱིན་ནས་བརྟུལ་ཞུགས་ཀྱི་སྤྱོད་པ་མཛད་པས༔
མཁའ་འགྲོ་མ་ཞི་བ་འཚོས་དབང་བསྐུར་བྱིན་གྱིས་བརླབས་སོ༔ དེ་ནས་སྔར་
པདྨ་ལས་འཁྲུངས་པའི་རྒྱ་མཚོའི་གླིང་དེར་བྱོན་ནས། གསང་སྔགས་མཁའ་
འགྲོའི་བརྡ་སྐད་ཀྱིས་བསྒྲུབས་པས་རྒྱ་མཚོའི་གླིང་ན་གནས་པའི་མཁའ་འགྲོ་མ་



12
༄༅།སློབ་དཔོན་པད་འབྱུང་གི་རྣམ་ཐར།
བཞི་དབང་དུ་འདུས༔ རྒྱ་མཚོའི་ཀླུ་བར་སྣང་གི་གཟའ་སྐར་ཐམས་ཅད་ཀྱིས་
བྲན་དུ་ཁས་བླངས་ནས་དམ་ལ་བཏགས་སོ༔ དེ་ནས་ཨུ་རྒྱན་གྱི་དུར་ཁྲོད་རྩུབ་
འགྱུར་ཚལ་དུ་སྤྱོད་པ་མཛད་ པས༔ རྡོ་རྗེ་ཕག་མོའི་ ཞལ་ གཟིགས་དབང་
བསྐུར༔ རིགས་བཞིའི་མཁའ་འགྲོ་དང་གནས་གསུམ་གྱིས་དཔའ་བོ་མཁའ་
འགྲོ་མ་རྣམས་ཀྱིས་དངོས་གྲུབ་བཀའ་ལུང་བཞིན་ཕབས་སོ༔ མཁའ་འགྲོ་མ་
རྣམས་ཀྱིས་བྱིན་གྱིས་བརླབས་ཤིང་ཆོས་བཤད་དེ་ནུས་བ་དང་ལྡན་པའི་རྣལ་
འབྱོར་དུ་གྱུར་ཏོ༔ མཁའ་འགྲོ་མ་རྣམས་ཀྱིས་གསང་མཚན་རྡོ་རྗེ་དྲག་པོ་རྩལ་
དུ་བཏགས་སོ༔ སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔ དུར་
ཁྲོད་དུ་སྤྱོད་པ་མཛད་པས་མཁའ་འགྲོ་མ་རྣམས་ཀྱིས་བྱིན་གྱིས་བརླབས་པའི་
ལེའུ་སྟེ་གཉིས་པའོ༔



ལེའུ་གསུམ་པ། བླ་མར་བསྟེན་ཅིང་ཆོས་ཞུས་ནས་
བློ་སྦྱོང་པའི་སྐོར།
དེ་ནས་རྒྱ་གར་རྡོ་རྗེ་གདན་དུ་བྱོན་ཏེ༔ རེས་འགའ་ནི་དགེ་སློང་བརྒྱ་
སྟོང་དུ་སྤྲུལ་ནས་རྟེན་ལ་མཆོད་པ་བྱེད༔ རེས་འགའ་ནི་རྣལ་འབྱོར་པ་བརྒྱ་
སྟོང་དུ་སྤྲུལ་ནས་སྤྱོད་པ་སྣ་ཚོགས་མཛད་པས༔ མི་རྣམས་ཀྱིས་ཁྱོད་ཀྱི་སློབ་
དཔོན་གང་ཡིན་དྲིས་པས༔ ང་ལ་ཕ་དང་མ་ཡང་མེད༔ མཁན་པོ་སློབ་
དཔོན་ཡོད་མ་ཡིན༔ རིགས་དང་མིང་ཡང་ཡོད་མ་ཡིན༔ ང་ནི་རང་བྱུང་
སངས་རྒྱས་ཡིན༔ ཞེས་སྨྲས་པས༔ ཐམས་ཅད་ཐེ་ཚོམ་དུ་གྱུར་ཏེ༔ སློབ་
དཔོན་མེད་པའི་རྫུ་འཕྲུལ་ཅན་འདི་བདུད་ཡིན་ནམ༔ ཅེས་སྨྲས་སོ༔ དེ་
ནས་སློབ་དཔོན་གྱི་ཐུགས་དགོངས་ལ༔ ང་རང་བྱུང་སྤྲུལ་པའི་སྐུ་ཡིན་ཀྱང་༔
ཕྱི་རབས་རྣམས་སློབ་དཔོན་དགོས་པར་བསྟན་པའི་ཕྱིར༔ རྒྱ་གར་གྱི་མཁས་
གྲུབ་རྣམས་པ༔ གསང་སྔགས་ཕྱི་ནང་གི་ཆོས་ཐམས་ཅད་རྩད་བཅད་པའི་
ཚུལ་བསྟན་དགོས་སྙམ་ནས༔ སློབ་དཔོན་ པྲ་ ཧ་ སྟིའི་ གམ་དུ་བྱོན་པ་ན༔
དགེ་སློང་ཤཱཀྱ་མི་ཏྲི་དང་༔ ཤཱཀྱ་བཤེས་གཉེན་གཉིས༔ སློབ་དཔོན་པྲ་ཧ་སྟི་
ལ་ཆོས་ཞུ་འཕྲོ་བ་དང་འཕྲད་དེ༔ ཕྱག་འཚལ་ནས་ཆོས་ཞུ་ཞུས་པས༔ དགེ་
སློང་གཉིས་ཀྱིས་འདི་སྙམ་སྟེ༔ སྔོན་གྱི་སྲིན་པོ་མི་ཟན་བྱུང་སྙམ་ནས་བྱེད་དོ༔
སྲིན་པོས་ད་ནི་མི་དགེ་བའི་ལས་མི་བྱེད་པས་རྗེས་སུ་ཟུང་ཞིག༔ ཅེས་སྨྲས་
པས༔ འོ་ན་སྔོན་ལ་ལག་ཆ་ཕུལ་ཅིག་ཅེས་ཟེར་བས༔ ལྕགས་ཀྱི་མདའ་གཞུ་
ཕུལ་བས༔ དགེ་སློང་གཉིས་ན་རེ༔ ངེད་གཉིས་ཀྱིས་ཁྱོད་འདུལ་བའི་དུས་
ལ་མ་བབས་པས༔ བྲག་དམར་བྱ་ཁྱུང་བྱ་བ་ན༔ ངེད་ཀྱི་སློབ་དཔོན་པྲ་ཧ་
སྟི་བཞུགས་པས་དེར་འདོང་གསུངས་ནས༔ པྲ་ཧ་སྟིའི་སྤྱན་སྔར་ཕྱིན་ཏེ་རབ་



14
༄༅།སློབ་དཔོན་པད་འབྱུང་གི་རྣམ་ཐར།
ཏུ་བྱུང་བས༔ མིང་ ཡང་ ཤཱཀྱ་སེང་གེར་བཏགས་སོ༔ དེར་ ཡོ་ གའི་ཆོས་
སུནྡྷཛྷཱ་ན་ཡ་དང་༔ ཡོ་གཙཱརྱ་བ་དང་༔ ཏ་ཐཱ་སི་གྲ་ཧ་སྟེ་ཡོ་གའི་ཆོས་རྒྱུད་སྡེ་
ཆེན་པོ་གསུམ་གསུངས་པས༔ ཚར་རེ་རེས་ཤེས་ཀྱང་སྒྲིབ་པ་སྦྱང་བའི་ཚུལ་དུ་
ཚར་བཅོ་བརྒྱད་རེ་ཉན་པས༔ མ་བསྒྲུབས་པར་དེ་ཉིད་དུ་ཡོ་གའི་ལྷ་སུམ་ཅུ་
རྩ་བདུན་གྱི་ཞལ་མཐོང་བར་གྱུར་ཏོ༔ དེ་ནས་ཤཱཀྱ་སེང་གེའི་ཐུགས་དགོངས་
ལ༔ རྣལ་འབྱོར་མ་ཧཱ་ཡོ་གའི་ཆོས་ཞིག་བསྒྲུབ་ཅིང་ཡོ་ག་ཚེ་ཡི་རིག་འཛིན་
དང་༔ ཕྱག་རྒྱ་ཆེན་པོ་མཆོག་གི་རིག་འཛིན་བསྒྲུབ་པར་ཐུགས་ཀྱིས་དགོངས་
ཏེ༔ རི་བོ་མ་ལ་ཡ་བྱ་བ་ན༔ སློབ་དཔོན་ཆེན་པོ་འཇམ་དཔལ་བཤེས་གཉེན་
བཞུགས་པའི་སྤྱན་སྔར་ཕྱིན་ཏེ༔ ཞུས་པས༔ སློབ་དཔོན་གྱི་ཞལ་ནས༔
ངས་ཁྱོད་འདུལ་བའི་དུས་ལ་མ་བབས་པས༔ ཙན་དན་ཚལ་གྱི་དུར་ཁྲོད་ན༔
དགེ་སློང་ཀུན་དགའ་མོ་བྱ་བ༔ ཡེ་ཤེས་ཀྱི་མཁའ་འགྲོ་མ་ཕྱི་ནང་གསང་གསུམ་
གྱི་དབང་བསྐུར་བ་ལ་མཁས་པ༔ བྱིན་རླབས་དང་ ལྡན་ པ་ ཞིག་བཞུགས་
པས༔ དེར་སོང་ལ་དབང་བསྐུར་ཞུས་ཤིག༔ ཅེས་ལུང་བསྟན་ཏོ༔ དེ་
ནས་ཤཱཀྱ་སེང་གེ་ཙན་དན་ཚལ་གྱི་དུར་ཁྲོད་དུ་སོང་ནས༔ གཡོག་མོ་ཀུ་མཱུ་རཱི་
ཆུ་ལེན་བྱུང་བ་དང་འཕྲད་ནས༔ ཕྱི་ནང་གསང་གསུམ་གྱི་དབང་ནོད་པའི་
འཕྲིན་བརྫངས་པས༔ ལན་མ་བྱུང་ནས་བརྗེད་དམ་བྱས་པས་ཅི་ཡང་མི་ཟེར་
བས༔ སློབ་དཔོན་གྱིས་མོ་ཡི་ཆུ་བུམ་དང་སྟེགས་བུ་འབྱར་བའི་ཏིང་ངེ་འཛིན་
མཛད་པས༔ བུམ་པ་འདེགས་མ་ནུས་ཏེ༔ རྐེད་ནས་ཤེལ་དཀར་གྱི་གྲི་གུ་
ཞིག་ཕྱུང་སྟེ༔ ཁྱོད་ལ་དེ་འདྲ་བ་ཡོད་ན༔ ང་ལ་འདི་འདྲ་བ་ཡོད་ཟེར་ནས༔
མོ་རང་གི་བྲང་ཁ་ཕྱེས་ཏེ་བསྟན་པས༔ ཁོག་སྟོད་ལ་ཞི་བའི་ལྷ་བཞི་བཅུ་རྩ་
གཉིས༔ ཁོག་སྨད་ལ་ཁྲོ་བའི་ལྷ་ཁྲག་འཐུང་ལྔ་བཅུ་རྩ་བརྒྱད་དེ༔ ཞི་ཁྲོའི་ལྷ་
བརྒྱ་བཀྲ་ལམ་གྱིས་བསྟན་པས༔ དེ་ཉིད་དགེ་སློང་མ་རང་ཡིན་སྙམ་ནས༔
ཕྱག་འཚལ་བསྐོར་བ་བྱས་པས༔ ང་ནི་གཡོག་མོ་ཡིན༔ ནང་དུ་འདོང་ཟེར་
ནས་ནང་དུ་ཕྱིན་པ་དང༌༔ དགེ་སློང་མ་ཞིག་གིས་གདན་ལ་ཉེ་བའི་དཔའ་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 15
བོའི་སྐུ་བསྟེན་རུས་པའི་རྒྱན་གསོལ་ཕྱག་ན་ཀ་པཱ་ལ་དང་ཅང་ཏེ་བུ་བསྣམས་ཏེ ༔
དམན་མོ་སུམ་ཅུ་རྩ་གསུམ་གྱིས་བསྐོར་ནས་ཚོགས་ཀྱི་འཁོར་ལོ་བསྐོར་བ་དང་
མཇལ་ཏེ༔ མཎྜལ་ཕུལ་ཕྱག་འཚལ་བསྐོར་བ་བྱས་ནས༔ ཕྱི་ནང་གསང་
གསུམ་གྱི་དབང་ཞུས་པས༔ ཤཱཀྱ་སེང་གེ་ཡི་གེ་ཧཱུྃ་ཞིག་ཏུ་བྱས་ནས་ཞལ་དུ་
མིད་དེ༔ ཁོག་པའི་ནང་དུ་ལུས་ཀྱི་དཀྱིལ་འཁོར་དུ་དབང་བསྐུར༔ དེ་ནས་
གསང་བའི་པད་མོར་བཏོན་ནས་ལུས་ངག་ཡིད་གསུམ་གྱི་སྒྲིབ་པ་དག་པར་བྱས་
ཏེ༔ ཕྱི་ལྟར་སངས་རྒྱས་སྣང་བ་མཐའ་ཡས་སུ་དབང་བསྐུར་ཏེཀྵེ ཚེ་ཡི་རིག་
འཛིན་ཐོབ་པར་བྱིན་གྱིས་བརླབས༔ ནང་ལྟར་འཕགས་པ་སྤྱན་རས་གཟིགས་
སུ་དབང་ བསྐུར་ ཏེ༔ ཕྱག་ རྒྱ་ ཆེན་ པོའི་ རིག་ འཛིན་ ཐོབ་ པར་ བྱིན་ གྱིས་
བརླབས༔ གསང་བ་དཔལ་རྟ་མགྲིན་དུ་དབང་བསྐུར་ཏེ༔ མ་མོ་མཁའ་
འགྲོ་འཇིག་རྟེན་གྱི་ལྷ་འདྲེ་དྲེགས་པ་ཅན་ཐམས་ཅད་དབང་དུ་འདུས་པར་བྱིན་
གྱིས་བརླབས་ཏེ༔ གསང་བའི་མཚན་ཡང་བློ་ལྡན་མཆོག་སྲེད་དུ་བཏགས་སོ༔
དེ་ནས་བློ་ལྡན་མཆོག་སྲེད་དེ༔ སླར་འཇམ་དཔལ་བཤེས་གཉེན་གྱི་སྤྱན་སྔར་
བྱོན་ཏེ༔ འཇམ་ དཔལ་ གྱི་ ཕྱི་ནང་ གི་ ཆོས་ ཐམས་ ཅད་ གསན༔ འཇམ་
དཔལ་གྱི་ཞལ་མཐོང་༔ སློབ་དཔོན་ཧཱུྃ་ཀཱ་རའི་སྤྱན་སྔར་བྱོན་ཏེ༔ ཡང་དག་
གི་ཆོས་ཐམས་ཅད་གསན༔ སློབ་དཔོན་ཆེན་པོ་པྲ་ཧ་སྟི་ལ་རྡོ་རྗེ་ཕུར་བའི་
ཆོས་ཐམས་ཅད་གསན༔ ཕུར་བའི་ལྷ་ཚོགས་ཀྱི་ཞལ་མཐོང༌༔ སློབ་དཔོན་
ཆེན་པོ་ནཱ་གཱ་རྫུ་ནའི་སྤྱན་སྔར་བྱོན་ནས༔ རྒྱུ་མཚན་ཉིད་ཀྱི་ཆོས་ཐམས་ཅད་
དང་༔ པདྨ་གསུང་གི་ཆོས་ཐམས་ཅད་གསན༔ སློབ་དཔོན་ཆེན་པོ་བུདྡྷ་
གུསྩའི་སྤྱན་སྔར་བྱོན་ ནས༔ ཞི་ ཁྲོ་ སྒྱུ་ འཕྲུལ་ གྱི་ ཆོས་ ཐམས་ ཅད་ གསན
སློབ་དཔོན་ཆེན་པོ་མ་ཧཱ་བཛྲ་གྱི་སྤྱན་སྔར་བྱོན་ནས༔ བདུད་རྩི་ཡོན་ཏན་གྱི་
ཆོས་ཐམས་ཅད་གསན་ནོ༔ སློབ་དཔོན་ཆེན་པོ་དྷ་ན་སཾ་སྐྲ་ཏའི་སྤྱན་སྔར་བྱོན་
ནས༔ སྲིད་པ་མ་མོའི་ཆོས་ཐམས་ཅད་གསན༔ སློབ་དཔོན་ཆེན་པོར་མྱུ་གུ་
བྱ་དེ་ཝ་ཙནྡའི་སྤྱན་སྔར་བྱོན་ནས༔ འཇིག་རྟེན་མཆོད་བསྟོད་ཀྱི་ཆོས་ཐམས་



16
༄༅།སློབ་དཔོན་པད་འབྱུང་གི་རྣམ་ཐར།
-
--
ཅད་གསན༔ སློབ་དཔོན་ཆེན་པོ་ཤཱནྟཾ་གབྷའི་སྤྱན་སྔར་བྱོན་ནས༔ དམོད་
པ་དྲག་སྔགས་ཀྱི་ཆོས་ཐམས་ཅད་དང་༔ བསྟན་པ་སྲུང་བའི་ངན་སྔགས་དང་
དྲག་སྔགས་ཐམས་ཅད་གསན༔ སློབ་དཔོན་ཆེན་པོ་ཤྲཱི་སི་ཧའི་སྤྱན་སྔར་བྱོན་
ནས༔ བཀའ་རྫོགས་པ་ཆེན་པོའི་ཆོས་ ཐམས་ཅད་གསན༔ དེ་ཡང་ཆོས་
ཐམས་ཅད་ཚར་ རེ་ རེས་ ཤེས་ ཏེ༔ མ་ བསྒྲུབས་ པར་ ལྷ་ རྣམས་ ཀྱིས་ ཞལ་
གཟིགས་པར་གྱུར་ཏོ༔ མཚན་ཡང་བློ་ལྡན་མཆོག་སྲེད་དུ་གྲགས་སོ༔ སློབ་
དཔོན་པདྨའི་སྐྱེས་རབས་དྲི་མ་མེད་པ་ལས༔ བླ་མ་བསྟེན་ཅིང་ཆོས་ཞུས་པ་ལ་
བློ་སྦྱོང་བའི་ཚུལ་བསྟན་པའི་ལེའུ་སྟེ་གསུམ་པའོ༔



17
ལེའུ་བཞི་པ། སངས་རྒྱས་ཀྱི་བསྟན་པ་
བཀའ་དྲིན་ཆེ་བའི་སྐོར།
དེ་ནས་བློ་ ལྡན་མཆོག་སྲེད་ ཀྱི་ ཐུགས་ དགོངས་ ལ༔ ད་ ངས་ གསང་
སྔགས་ཀྱི་སྒོ་ནས་སྐྱེ་ཤི་མེད་པ་ཚེ་ཡི་རིག་འཛིན་ཞིག་བསྒྲུབ་ལ༔ རྒྱ་གར་དང༌
ཨུ་རྒྱན་གྱི་ཡུལ་གྱི་འགྲོ་བ་ཐམས་ཅད་ཆོས་ལ་བཙུད་དགོས་སྙམ་པའི་ཐུགས་
དགོངས་སྐྱེས་སོ༔ དེ་ཡང་གསང་སྔགས་ཀྱི་སྒྲུབ་པ་བྱེད་པ་ལ༔ མཚན་ལྡན་གྱི་
རིག་མ་ཞིག་དགོས་པས༔ ཟ་ཧོར་གྱི་ཡུལ་དུ་བྱོན་ནས༔ ཟ་ཧོར་གྱི་རྒྱལ་པོ་
གཙུག་ལག་འཛིན་བྱ་བའི་བུ་མོ་མེ་ཏོག་མནྡཱ་ར་བ་ཞེས་བྱ་བ༔ ལོ་བཅུ་དྲུག་
ལོན་པའི་གནད་ཆེན་མ༔ མཚན་དང་ལྡན་པ་ཞིག་ཡོད་པ་དེ་དབང་དུ་བསྡུས་
ཏེ༔ སྒྲུབ་རྟེན་གྱི་ཕྱག་རྒྱ་མོར་ཁྲིད་ནས༔ འཕགས་པ་སྤྱན་རས་གཟིགས་ཀྱི་
ཕོ་བྲང་རི་པོ་ཏ་ལའི་ལྷོ་ཕྱོགས༔ བྲག་ཕུག་མཱ་ར་ཏི་ཀ་ཞེས་བྱ་བ༔ ཁ་ལྷོར་ལྟ་
བ༔ དུས་ གསུམ་ དུ་ མེ་ ཏོག་ གྱི་ ཆར་ འབེབས་ པ༔ འཇའ་ཚོན་ གྱི་ གུར་
འཐིབས་པ༔ སྤོས་ཀྱི་ངད་ལྡང་བ༔ ཙན་དན་གྱི་ཚལ་ཡོད་པ༔ རིགས་
གསུམ་མགོན་པོས་བྱིན་གྱིས་བརླབས་པའི་གནས་དེར་བྱོན་ནས༔ མགོན་པོ་
ཚེ་དཔག་མེད་ཀྱི་དཀྱིལ་འཁོར་ཞལ་ཕྱེས་ཏེ་ཚེ་ཡི་རིག་འཛིན་བསྒྲུབས་པས༔
ཟླ་ བ་ གསུམ་ ནས་ སངས་ རྒྱས་ སྣང་ བ་ མཐའ་ ཡས་ཚེ་དཔག་ མེད་ ཀྱིས་ ཞལ་
གཟིགས༔ འཆི་མེད་ཚེ་ཡི་བུམ་པ་བདུད་རྩིས་བཀང་བ་ཡབ་ཡུམ་གྱི་སྤྱི་བོར་
བཞག༔ ཞལ་དུ་བླུགས་པས་སྐུ་སྐྱེ་ཤི་མེད་པ་རྡོ་རྗེའི་ལུས་སུ་གྱུར་ཏོ༔ ཡབ་
དཔའ་བོ་རྟ་མགྲིན་དུ་བྱིན་གྱིས་བརླབས༔ ཡུམ་རྡོ་རྗེ་ཕག་མོར་བྱིན་གྱིས་
བརླབས༔ རིག་འཛིན་ཚེའི་དངོས་གྲུབ་པར་གྱུར་ཏོ༔ དེ་ནས་ཟ་ཧོར་གྱི་མི་
རྣམས་ཆོས་ལ་གཟུད་པའི་ཕྱིར༔ ཡབ་ཡུམ་གཉིས་ཀྱིས་གྲོང་ཁྱེར་དུ་བསོད་



18
༄༅།སློབ་དཔོན་པད་འབྱུང་གི་རྣམ་ཐར།
-
-
སྙོམས་ལ་བྱོན་པས༔ ཡུལ་མི་རྣམས་ཀྱིས་ཕྲག་དོག་བྱས་ཏེ༔ མཐའ་ཡི་བརྗེ་
འཁྱམས་པོ་ཞིག་གིས༔ སྔོན་ལ་ངེད་ཀྱི་མི་ཐམས་ཅད་བསད༔ བུད་མེད་ལ་
སྤྱོད་པ་བྱས༔ དེ་ནས་རྒྱལ་པོའི་བུ་མོ་ཁྲིད་ནས་རྒྱལ་རིགས་བསླད ད་རུང་
འདི་ཡིས་གནོད་པ་སྐྱེལ་བས་བཀྱོན་དབབ་དགོས་ཟེར༔ སྡིག་པ་སྤྱི་ཁུར་བྱས་
ནས་མེ་ལ་བསྲེག་དགོས་ཟེར་ནས༔ ཙན་དན་ཁུར་རེ་དང་ཏིལ་མར་བྲེ་རེ་
བསྡུས་ནས་གྲོང་ཁྱེར་གྱི་དཀྱིལ་དུ་བསྲེགས་པས༔ གཞན་བསྲེགས་པ་ཞག་
གསུམ་ནས་དུད་པ་ཆད་པ་ཡིན་པ་ལ༔ དེ་ཞག་དགུར་ཡང་དུད་པ་མ་ཆད་
པས་བལྟས་ཙམ་ན༔ མེ་ལྕེ་ཕྱིར་འབར་ནས༔ རྒྱལ་པོའི་ཕོ་བྲང་ཐམས་ཅད་
ཚིག༔ ཏིལ་མར་རྒྱ་མཚོར་གྱུར་ནས༔ ནད་ཐམས་ཅད་པདྨར་ཆགས་ཏེ
དབུས་སུ་པདྨའི་སྡོང་པོ་ཞིག་གི་ཁ་ལ༔ ཡབ་ཡུམ་གཉིས་སྐུ་གྲང་གྲང་བསིལ་
བསིལ་ལྟར་བཞུགས་པས༔ རྒྱལ་བློན་རྣམས་ཡ་མཚན་སྐྱེས་ནས༔ བསྟོད་པ་
ནི༔ ཧཱུྃ༔ སྐུ་ནི་མི་འགྱུར་རྡོ་རྗེས་ལྟ་བུའི་སྐུ༔ གསུང་ནི་མི་འགྱུར་ཚངས་པ་
ལྟ་བུའི་གསུང་༔ ཐུགས་ནི་མི་འགྱུར་ནམ་མཁའ་ལྟ་བུའི་ཐུགས༔ སྐུ་གསུང་
ཐུགས་ནི་འཆི་མེད་རྡོ་རྗེའི་སྐུ༔ མཚོ་སྐྱེས་རྡོ་རྗེ་ཁྱོད་ལ་ཕྱག་འཚལ་བསྟོད༔
བདག་ཅགུ་མ་རིག་ནོངས་པས་བཟོད་པར་གསོལ༔ བདག་ཅག་ཡུལ་ཁམས་
བདེ་ལ་འགོད་དུ་གསོལ༔ ཅེས་གསོལ་བ་བཏབ་པས༔ གྲོང་ཁྱེར་གྱི་མེ་ཞི་སྟེ་
སྔར་ལས་མཛེས་ཤིང་ཉམས་དགའ་བར་གྱུར་ཏོ༔ མཚན་ཡང་པདྨ་འབྱུང་
གནས་དང་པདྨ་སཾ་བྷར་བཏགས་སོ༔ དེ་ནས་ཟ་ཧོར་ཡུལ་ཁམས་ཐམས་ཅད་
ཆོས་ལ་བཙུད་ནས༔ ཐམས་ཅད་ཕྱིར་མི་ལྡོག་པའི་ས་ཐོབ་པར་གྱུར་ཏོ༔ དེ་
ནས་སློབ་དཔོན་གྱི་ཐུགས་དགོངས་ལ༔ ད་ནི་ཨུ་རྒྱན་གྱི་ཡུལ་ཁམས་ཐམས་
ཅད་ཆོས་ལ་བཙུད་དགོས་ སྙམ་ནས༔ ཡབ་ཡུམ་གཉིས་ཨུ་རྒྱན་གྱི་ཡུལ་དུ་
བསོད་སྙོམས་ལ་བྱོན་པས༔ ཡུལ་མི་རྣམས་ཀྱིས་ངོ་ཤེས་ཏེ༔ འདིས་སྔོན་
ཡང་ངེད་ཀྱི་བློན་པོའི་བུ་བསད༔ རྒྱལ་ཁྲིམས་ལ་གནོད་པ་བསྐྱལ༔ ད་རུང་
གནོད་པ་སྐྱེལ་བས་ཆད་པ་གཅོད་དགོས་ཟེར་ནས༔ སྔར་གྱི་བུ་བསད་པའི་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 19
བློན་པོ་ལ་སོགས་པ་རྣམས་ཀྱིས༔ སྡིག་པ་སྤྱི་ཁུར་བྱས་ནས༔ ཙན་དན་ཁུ་རུ་
རེ་དང་ཏིལ་མར་བྲེ་རེ་བསྡུས་ནས་བསྲེགས་པས༔ སྔོན་ཆད་བསྲེགས་པ་ཞག་
བདུན་ནས་དུ་བ་ཆད་པ་ལ༔ ཞག་ཉི་ཤུ་གཅིག་བར་དུ་དུ་བ་མ་ཆད་ནས༔
རྒྱལ་པོས་བློན་པོ་ལ་ལྟོས་ཤིག་གསུངས་པས༔ སུས་བལྟ་བར་མ་ནུས་ནས་
སྔར་གྱི་ཡབ་རྒྱལ་པོ་ཉིད་ཐུགས་མ་ཆེས་ནས༔ གལ་ཏེ་སྤྲུལ་བའི་སྐུ་ཞིག་ཡིན་
ན་མི་ཚིག་སྙམ་ནས༔ འཁོར་དང་བཅས་པ་ལྟར་ཕྱིན་པས༔ ཏིལ་མར་ཞིང་
དོར་གཅིག་ཙམ་མཚོར་འཁྱིལ་བའི་ནང་དབུས་ན༔ སོལ་བའི་གུར་ཆེན་པོ་
ཞིག་གི་ནང་ན༔ པདྨའི་སྡོང་པོ་ཞིག་གི་སྟེང་ན་ཡབ་ཡུམ་གཉིས་སྐུ་གྲང་གྲང་
བསིལ་བསིལ་ཟིལ་བ་ཕྲོམ་མེར་བཞུགས་པ་ལ༔ སྔར་གྱི་འགྲོ་བ་རྣམས་ཐུགས་
རྗེས་བསྒྲལ་བའི་ཕྱིར༔ ཐོད་པའི་ཕྲེང་བས་བརྒྱན་ནས་བཞུགས་པས༔ ཡབ་
རྒྱལ་པོ་ལ་སོགས་པ་ངོ་མཚར་སྐྱེས་ཏེ༔ ཕྱག་དང་བསྐོར་བ་བྱས་ནས་བསྟོད་
པ༔ དངོས་གྲུབ་མཆོག་བརྙེས་ཡ་མཚན་ཆེ་བའི་སྐུ༔ སྐྱེ་ཤི་གཉིས་སྤངས་
པདྨའི་ནང་ནས་འཁྲུངས༔ འཁོར་བ་ཐུགས་རྗེས་བསྒྲལ་ཕྱིར་ཐོད་ཕྲེང་སྐུ་ལ་
གསོལ༔ མཚོ་སྐྱེས་རྡོ་རྗེའི་སྐུ་ལ་ཕྱག་འཚལ་བསྟོད༔ ཞེས་རྒྱལ་པོས་ཞབས་
སྤྱི་བོར་བླངས་ནས༔ བླ་ཡི་མཆོད་གནས་སུ་ཞུས་པས༔ སློབ་དཔོན་ཞལ་
ནས༔ ཁམས་གསུམ་འཁོར་བར་སྐྱེས་བ་སྡུག་བསྔལ་བཙོན་དོང་ཡིན༔ ཆོས་
སྐྱོང་རྒྱལ་པོར་སྐྱེས་ཀྱང་འདུ་འཛི་གཡེང་བའི་གནས༔ རང་སེམས་སྐྱེ་མེད་
ཆོས་སྐུ་མ་ཤེས་ན༔ འཁོར་བའི་སྐྱེ་གནས་མི་ཆོད་རྒྱུན་པར་འཁོར༔ རྒྱལ་པོ་
ཆེན་པོ་སྟོང་ཉིད་གསལ་སྟོང་ལྟོས༔ ཕྱི་མར་རྫོགས་པའི་སངས་རྒྱས་ཐོབ་པར་
འགྱུར༔ ཞེས་གསུངས་པས༔ རྒྱལ་བོས་དུས་དེ་ཉིད་དུ་རང་སེམས་ཆོས་
སྐུར་རྟོགས་ཏེ༔ རྟོགས་ གྲོལ་ གཉིས་དུས་ གཅིག་ཏུ་གྱུར་ནས༔ ཡབ་རྒྱལ་པོ་
འཁོར་དང་བཅས་པ༔ སྐྱེ་བ་མེད་པའི་ཆོས་ལ་བཟོད་པ་ཐོབ་བོ༔ རྒྱལ་པོས་
བསྟོད་པ༔ ཧཱུྃ༔ དངོས་གྲུབ་མཆོག་བརྙེས་ཡ་མཚན་ཆེ་བའི་སྐུ༔ རྟོགས་
པ་བླ་མེད་མཆོག་ཏུ་གྱུར་པ་ཡིས༔ དེ་བཞིན་གཤེགས་པའི་མན་ངག་གསང་



20
•
༄༅།སློབ་དཔོན་པད་འབྱུང་གི་རྣམ་ཐར།
ཆེན་རྣམས༔ ཀློང་ནས་གྲོལ་མཛད་ཁྱོད་ལ་ཕྱག་འཚལ་བསྟོད༔ ཅེས་བསྟོད་
ནས༔ ཐོད་ཕྲེང་སྐུ་ལ་གསོལ་བས་པདྨ་ཐོད་ཕྲེང་རྩལ་དུ་བཏགས་སོ༔ རྒྱལ་
པོའི་སྲས་མཛད་པས་པདྨའི་རྒྱལ་པོར་བཏགས་སོ༔ དེ་ནས་ཡབ་རྒྱལ་པོའི་བླ་
མཆོད་ལོ་བཅུ་གསུམ་མཛད་ནས༔ ཨུ་རྒྱན་ཡུལ་གྱི་རྒྱལ་ཁམས་ཐམས་ ཅད་
ཆོས་ལ་བཀོད་དོ༔ ཡབ་རྒྱལ་བོ་ཨིནྡྲ་བོ་དྷི་བཙུན་མོ་འཁོར་དང་བཅས་པ་དང་
ཚོང་བ་ལྔ་དང་བཅས་པ་ཕྱག་རྒྱ་ཆེན་པོ་མཆོག་གི་རིག་འཛིན་ཐོབ་བོ༔
དེ་ནས་སློབ་དཔོན་ཛ་ལནྡྷརའི་དུར་ཁྲོད་དུ་སྤྱོད་པ་ལ་གཤེགས་པའི་ཚེ༔ མུ་
སྟེགས་ཀྱི་སྟོན་པ་མཐུ་བོ་ཆེ་མི་བཞི་བྱ་བ་བྱུང་སྟེ༔ རེ་རེ་ལ་འཁོར་ལྔ་བརྒྱ་རེ་
དང་བཅས་ནས༔ རྡོ་རྗེ་གདན་གྱི་ཕྱོགས་བཞི་ནས་རྩོད་པ་བྱས་ཏེ༔ ངེད་ཕྱི་
བ་རྒྱལ་ན་ཁྱོད་ངེད་ཀྱི་བསྟན་པ་ལ་ཞུགས་ཤིག ཁྱེད་ནང་པ་རྒྱལ་ན་ངེད་
ཁྱེད་ནང་བའི་བསྟན་པ་ལ་འཇུག་གོ༔ ཅེས་སྨྲས་པས༔ རྡོ་རྗེ་གདན་གྱི་སྒོ་
སྲུང་བཎྜི་ཏ་བཞི་ལ་སོགས་པའི་བཎྜི་ཏ་ཐམས་ཅད་ཀྱིས་རྩོད་པ་ཐུབ་ཀྱང་ནུས་
བ་མི་ཐུབ་སྙམ་ནས་སུས་ཀྱང་སྨྲ་བར་མ་ནུས་སོ༔ དེ་ནས་རྡོ་རྗེ་གདན་གྱི་པཎྜི་
ཏ་རྣམས་རྒྱལ་པོའི་ཕོ་བྲང་དུ་བཀའ་བགྲོས་པའི་ཚེ༔ བུད་མེད་སྔོན་མོ་ཕྱག་ན་
ཆག་ཤིང་བཟུང་བ་ཞིག་བྱུང་ནས༔ ཁྱེད་རྣམས་ཀྱིས་མུ་སྟེགས་ཀྱི་རྒོལ་བ་མི་
ཐུབ༔ ངའི་ མིང་ པོ་ ཡིན་ ན་ ཐུབ་ ཟེར་རོ༔ ཁྱོད་ ཀྱི་ མིང་ པོ་ གང་ ཡིན༔
གནས་གང་ན་ཡོད་དྲིས་པས༔ ངའི་མིང་པོ་པདྨ་བཛྲ་བྱ་བ་ཡིན༔ ཛ་ལནྡྷ་
རའི་དུར་ཁྲོད་ན་སྤྱོད་པ་བྱེད་ཅིང་ཡོད་ཟེར་རོ༔ འོ་ན་ཇི་ལྟར་བྱས་ན་དྲངས་
བྱས་པས༔ མོ་ན་རེ༔ བང་ཆེན་པ་བཏང་བས་མི་ཁུག་པས༔ ཁྱེད་རྣམས་
བྱང་ཆུབ་ཆེན་པོའི་གཙུག་ལག་ཁང་དུ་འདུས་ལ༔ མཆོད་པ་ཆེན་པོ་ཤོམས་ལ་
གསོལ་བ་ཐོབ་ཅིག་དང༌༔ ངེད་སྤྱན་འདྲེན་དུ་འགྲོ་བ་ཡིན་ཟེར་ནས༔ བུད་
མེད་དེ་མེད་པར་གྱུར་ཏོ༔ དེ་ནས་པཎྜི་ཏ་རྣམས་ཀྱིས་གཙུག་ལག་ཁང་དུ་
འདུས་ནས༔ མོས་ཇི་ལྟར་ཟེར་བ་ལྟར༔ མཆོད་པ་བཤམས་ནས་གསོལ་བ་
འདི་སྐད་ ཅེས་ བཏབ་བོ༔ དུས་ གསུམ་ སངས་ རྒྱས་ འབྱོན་ གནས་ རྡོ་ རྗེའི་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 21 །
གདན་དྲུང་ འདིར༔ མུ་ སྟེགས་ བདུད་ཀྱི་དམག་ ཚོགས་ རྒོལ་ བར་ བྱུང༌
གཡུལ་ངོ་ཟློག་པར་ནུས་པའི་སྐྱོབ་མ་མཆིས༔ སྐྱེས་མཆོག་མི་ཡི་སེངྒེ་ཁྱོད་ཀྱིས་
སྐྱོབས༔ ཅེས་གསོལ་བ་བཏབ་པས༔ སྐྱ་རེངས་དང་པོ་ཤར་བ་ལ་ལྗོན་ཤིང་
ལ་བྱ་བབ་བ་ལྟར་རྡོ་རྗེ་གདན་གྱི་ཕོ་བྲང་དུ་བྱོན་ནོ༔ དེ་ནས་སློབ་དཔོན་གྱིས་
བདུད་ལས་རྣམ་པར་རྒྱལ་བའི་ཏིང་ངེ་འཛིན་ལ་བཞུགས༔ ཕྱག་གིས་གཎྜི་
བརྡུངས་པས༔ ཕྱོགས་བཞིའི་མུ་སྟེགས་ཀྱི་སྒྲ་མཁན་རྣམས་ཀྱིས༔ ད་ནང་
སྔར་དང་མི་འདྲ་བའི་སྒྲ་མི་སྙན་པ་ཞིག་གྲགས་ཞེས་ཟེར་པས༔ ཅི་སྐད་ཟེར་
དྲིས་པས༔ ཤར་ཕྱོགས་ ཀྱི་སྒྲ་མཁན་རྣམས་ན་རེ༔ བྱམས་ པ་བྱང་ཆུབ་
སེམས་ཀྱི་རྔ་ཆེན་འདི་བརྡུངས་པས༔ མུ་ སྟེགས་ཝ་དང་འདྲ་བའི་ གླད་ པ་
འགེམས༔ ཞེས་ཟེར་རོ༔ ལྷོ་ཕྱོགས་ཀྱི་སྒྲ་མཁན་རྣམས་ན་རེ༔ སྙིང་རྗེ་
བྱང་ཆུབ་སེམས་ཀྱི་རྔ་ཆེན་འདི་བརྡུངས་པས༔ ལོག་འདྲེན་བདུད་ཀྱི་དམག་
ཚོགས་དབང་དུ་འདུས༔ ཞེས་ཟེར་རོ༔ ནུབ་ཕྱོགས་ཀྱི་སྒྲ་མཁན་རྣམས་ན་
རེ༔ དགའ་བ་བྱང་ཆུབ་སེམས་ཀྱི་རྔ་ཆེན་འདི་བརྡུངས་པས༔ མ་རུངས་
རྒོལ་བའི་ཚོགས་རྣམས་ཚར་བཅད་དོ༔ ཞེས་ཟེར་རོ༔ བྱང་ཕྱོགས་ཀྱི་སྒྲ་
མཁན་རྣམས་ན་རེ༔ བཏང་སྙོམས་བྱང་ཆུབ་སེམས་ཀྱི་རྔ་ཆེན་འདི་བརྡུངས་
པས༔ ནག་པོའི་ཚོགས་རྣམས་མ་ལུས་རྡུལ་དུ་རློག༔ ཅེས་ཟེར་རོ༔ དེ་
ནས་ཉི་མ་ཤར་བ་དང་ཕྱི་ནང་གི་རྩོད་པ་བྱེད་པ་ལ༔ སློབ་དཔོན་སྐུ་ངོ་བོ་ཉིད་
རྡོ་རྗེ་གདན་གྱི་ཕོ་བྲང་དུ་བཞུགས་པ་ལ༔ བདུད་ལས་རྣམ་པར་རྒྱལ་བའི་ཏིང་
ངེ་འཛིན་ལ་སྙོམས་པ་བཞུགས་ཤིང་༔ ཕྱོགས་བཞི་ནས་སྐུ་ཡི་བཀོད་པ་རྣམ་
བཞི་མཛད་དེ༔ འཁོར་པཎྜི་ཏ་ལྔ་བརྒྱ་དང་བཅས་པས་རྩོད་པ་བྱས་པས༔
ནང་བ་རྒྱལ་ནས་མུ་སྟེགས་ཀྱི་སྟོན་པ་བཞི་རྫུ་འཕྲུལ་དང་ལྡན་པའི་འཁོར་འགའ་
ཞིག་དང་ བཅས་ཏེ་ནམ་ མཁའ་ ལ་ འཕུར་ བས༔ སློབ་ དཔོན་གྱིས་ སྡིགས་
མཛུབ་ནམ་མཁའ་ལ་བཏད་དེ༔ བར་སྣང་ལ་མེའི་འཁོར་ལོ་བསྐོར་བས་མུ་
སྟེགས་ཀྱི་སྟོན་པ་བཞིར་[བཞི༼རང་གི་ཕོ་བྲང་དུ་བྲོས་སོ༔ འཁོར་རྣམས་ནི་



22
༡༡།ཀློབ་དཔོན་པད་འབྱུང་གི་རྣམ་ཐར།
ནང་བའི་བསྟན་པ་ལ་བཙུད་དོ༔ དེ་ནས་མུ་སྟེགས་ཀྱི་སྟོན་པ་བཞི་ན་རེ༔
སྒྲ་ཚད་དང་རྫུ་འཕྲུལ་ཁྱོད་ཆེ་ཡང་རུང་བ་ལ༔ ད་ཞག་བདུན་ནས་འཆི་བའི་
དུས་བྱའོ་ཟེར་ནས༔ མུ་སྟེགས་པ་རྣམས་ངན་སྔགས་ལ་ཞུགས་སོ༔ སློབ་
དཔོན་གྱིས་མཁའ་འགྲོ་མ་ལ་ཚོགས་ཀྱི་འཁོར་ལོ་བཏང་ནས་གསོལ་བ་བཏབ་
པས༔ ཐོ་རང་[རེངས]མཁའ་འགྲོ་མ་བདུད་འདུལ་མས༔ བསེའི་སྒྲོམ་བུ་
ལ་ལྕགས་ཀྱི་ཐར་མ་བཏབ་པ་ཞིག་ཕྱག་ཏུ་ཕུལ་ནས༔ བདུད་དང་མུ་སྟེགས་པ་
ཐམས་ཅད་ཐུལ་ཅིག་པར་ལུང་བསྟན་པ་དང་ བསེ་སྒྲོམ་གྱི་ནང་དུ་སྲོག་སེར་
ཐོག་དང་བཅས་པ་མཁའ་འགྲོ་མའི་ངན་སྔགས་བྱུང་ནས༔ སློབ་དཔོན་གྱིས་
མུ་སྟེགས་ཀྱི་གྲོང་ཁྱེར་ལ་གནམ་ལྕགས་ཀྱི་ཐོག་ཕབ་སྟེ༔ གྲོང་ཁྱེར་ཐམས་ཅད་
མེས་བསྲེགས་ཏེ་བརླགས་པར་བྱས་ནས༔ སངས་རྒྱས་ཀྱི་བསྟན་པ་འདི་ལ་
བཀའ་དྲིན་ཆེ་བར་གྱུར་ཏེ༔ རྡོ་རྗེ་གདན་གྱི་པཎྜི་ཏ་རྣམས་ཀྱིས་གཙུག་གི་ནོར་
བུ་ལྟར་བླངས་ནས༔ མཚན་ཡང་སེངྒེ་སྒྲ་སྒྲོག་ཏུ་བཏགས་སོ༔ སློབ་དཔོན་
པདྨའི་སྐྱེས་རབས་དྲི་མ་མེད་པ་ལས༔ རྫུ་འཕྲུལ་གྱིས་འགྲོ་བ་འདུལ་ཞིང༌༔
མུ་སྟེགས་པ་བཏུལ་ནས་སངས་རྒྱས་ཀྱི་བསྟན་པ་བཀའ་དྲིན་ཆེ་བའི་ལོ་རྒྱུས་ཀྱི་
ལེའུ་སྟེ་བཞི་པའོ༔



ལེའུ་ལྔ་པ། ཕྱག་རྒྱ་ཆེན་པོའི་རིག་འཛིན་
བསྒྲུབས་པའི་སྐོར།
དེ་ནས་སློབ་དཔོན་གྱི་ཐུགས་དགོངས་ལ༔ ཡོ་ག་ཚེའི་རིག་འཛིན་ནི་
ཐོབ༔ ང་ ཕྱག་ རྒྱ་ཆེན་པོ་ མཆོག་ གི་རིག་འཛིན་ ཞིག་ བསྒྲུབ་པར་དགོངས་
ནས༔ རྒྱ་གར་ཡུལ་གྱི་ཚུ་རོལ༔ བལ་པོའི་ཡུལ་གྱི་ཕ་རོལ༔ ཡང་ལེ་ཤོད་ཀྱི་
བྲག་ཕུག་ཅེས་བྱ་བ་ན༔ མེ་ཏོག་དགུན་ཡང་མི་ སྐམ་ པ་བཀྲ་ཤིས་ལ་བྱིན་
རླབས་ཆེ་བའི་གནས་དེར་བྱོན་ནས༔ བལ་པོའི་རྒྱལ་པོ་དགེ་འཛིན་ཞེས་བྱ་
བའི་བུ་མོ་ཤཱཀྱ་དེ་བ་ཞེ་བྱ་བ་སྒྲུབ་རྟེན་གྱི་ཕྱག་རྒྱ་མོར་ཁྲིད་ནས༔ དང་པོ་ལ་
དཔལ་ཡང་དག་གྲུབ་པ་མར་མ་དགུ་པའི་དཀྱིལ་འཁོར་ཞལ་ཕྱེས་ནས་སྒྲུབ་པ་
མཛད་པས་བར་ཆད་རྣམ་པ་གསུམ་བྱུང་སྟེ༔ ཀླུ་གྱོང་བོ་དང་གནོད་སྦྱིན་རྒོད་
མ་ཁ་དང་༔ བར་སྣང་ཁམས་ཀྱི་གློག་མ་སྒྲིན་གསུམ་གྱིས་བར་ཆད་བྱས་ཏེ༔
ལོ་གསུམ་དུ་གནམ་ལ་ཁ་ཆར་ཐིགས་པ་གཅིག་ཀྱང་མེད༔ ས་ལ་རྩི་ཐོག་ཀྱང་
མ་སྐྱེས་བས༔ རྒྱ་གར་བལ་བོད་གསུམ་དུ་མུ་གེ་དང་མི་ནད་ཕྱུགས་ནད་ཐམས་
ཅད་སྤྲིན་དུ་འདུས་ཏེ༔ མི་ཕྱུགས་མང་པོ་ཤི་བས༔ སློབ་དཔོན་གྱི་ཐུགས་
དགོངས་ལ༔ འདི་ ཅིས་ ཀྱང་ མ་ ལན་ཏེ༔ བདག་ གིས་ ཕྱག་རྒྱ་ཆེན་པོའི་
དངོས་གྲུབ་སྒྲུབ་པ་ལ༔ མི་མ་ཡིན་པ་འདི་རྣམས་ཀྱིས་བར་ཆད་བྱས་པ་ཡིན་
དགོངས་ནས༔ ཐུགས་ཀྱི་སློབ་མ་བལ་པོ་ཇི་ལ་ཇི་ས་དང༌༔ ཀུན་ལ་ཀུན་ས་
གཉིས་ལ་གསེར་ཕྱེ་བྲེ་གང་སྤྱན་གཟིགས་སུ་བསྐུར་ནས༔ རྒྱ་གར་དུ་སྔོན་གྱི་
སློབ་དཔོན་རྣམས་ལ་བསྲིངས་པ༔ བདག་གིས་ཕྱག་རྒྱ་ཆེན་པོའི་དངོས་གྲུབ་
སྒྲུབ་པ་ལ༔ བར་ཆད་རྣམ་པ་གསུམ་བྱུང་བས༔ བར་ཆད་སེལ་བའི་ཆོས་



༄༅།སློབ་དཔོན་པད་འབྱུང་གི་རྣམ་ཐར།
ཞིག་ཞུ༔ ཞེས་བཏང་བས༔ རྒྱ་གར་གྱི་པཎྜི་ཏ་རྣམས་ན་རེ༔ སློབ་དཔོན་
པྲ་ཧ་སྟི་ལ༔ བར་ཆད་འདུལ་བའི་གཉེན་པོར༔ རྡོ་རྗེ་ཕུར་བའི་ཆོས་ཞུས་
ཤིག་གསུངས་ནས༔ སློབ་དཔོན་པྲ་ཧ་སྟི་ལ་ཞུས་པས༔ ཕུར་པ་བི་ཏོཏྟ་
འབུམ་སྡེའི་ནང་ནས༔ དགྲ་བགེགས་འདུལ་བའི་འཕྲིན་ལས་མི་ཁུང་གཉིས་
བརྫངས་པས༔ ཡང་ལེ་ཤོད་ཀྱི་བྲག་ཕུག་ཏུ་སླེབ་པ་ཙམ་གྱིས༔ དམ་སྲི་
གསུམ་ཡང་ཞི༔ རྒྱ་མཚོ་ལ་ཁ་རླངས་བྱུང་༔ ས་ལ་དྲོད་བྱུང་༔ ནམ་མཁའ་
ལ་སྤྲིན་འཐིབས༔ བར་སྣང་ལ་ཆར་བབས་ཏེ༔ རྩི་ཤིང་དང་འབྲས་བུ་ལོ་
ཏོག་ཐམས་ཅད་དུས་གཅིག་ལ་སྨིན་ཏེ༔ འབྲས་བུ་དེ་ཟོས་པས་མི་ནད་ཕྱུགས་
ནད་ཐམས་ཅད་ཀྱང་ཆད༔ མུ་གེ་སངས༔ རྒྱལ་ཁམས་ཐམས་ཅད་བདེ་
སྐྱིད་དུ་གྱུར་ཏོ༔ དེ་ནས་སློབ་དཔོན་གྱིས་དཔལ་ཡང་དག་དང་ཕུར་པའི་ལྷ་
ཚོགས་ཞལ་གཟིགས་ཏེ༔ ཡང་དག་ནི་ཚོང་པ་དང་འདྲ་སྟེ༔ དངོས་གྲུབ་ཆེ་
ཡང་བར་ཆད་འོང་༔ ཕུར་བ་ནི་སྐྱེས་མ་དང་འདྲ་བས༔ བར་ཆོད་འདུལ་བ་
ལ་དགོས་པར་དགོངས་ནས༔ རྒྱུད་ཧེ་རུ་ཀ་གལ་པོ་དང་༔ བིདྡྷོཏྟ་མ་འབུམ་
སྡེ་ལ་བརྟེན་ནས༔ ཡང་ཕུར་སྦྲགས་མའི་སྒྲུབ་ཐབས་མཛད་ནས༔ སྒྲུབ་པ་
མཛད་པས༔ ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ༔ དེའི་དུས་སུ་ནམ་
སྲོད་ལ་ཤཱ་ན་མ་མཆེད་བཞིས་སྲོག་གི་སྙིང་པོ་ཕུལ་ནས་དམ་ལ་བཏགས་སོ༔
གུང་ལ་རི་མ་ཏི་མཆེད་བཞིས་སྲོག་གི་སྙིང་པོ་ཕུལ་ནས་དམ་ལ་བཏགས་སོ༔
ཐོ་རངས་བསེ་མོ་མཆེད་བཞིས་སྲོག་གི་སྙིང་པོ་ཕུལ་ནས་དམ་ལ་བཏགས་སོ༔
གཞན་ཡང་བསེ་ལྕགས་དུང་གསུམ་གྱི་སྐྱེས་བུ་ཕོ་རྒྱུད་མོ་རྒྱུད་དང་བཅས་པས་
སྲོགཱ་གི་སྙིང་པོ་ཕུལ་ནས་དམ་ལ་བཏགས་སོ༔ རྡོ་རྗེ་ཕུར་པའི་བཀའ་སྲུང་དུ་
བཞག་གོ༔ དེ་ནས་སློབ་དཔོན་གྱིས་སྐུ་ལྷའི་དཀྱིལ་འཁོར་གྱིས་དྲེགས་པ་ཅན་
ཐམས་ཅད་ཟིལ་གྱིས་མནན༔ གསུང་སྔགས་ཀྱི་དཀྱིལ་འཁོར་གྱིས་དྲེགས་པ་
ཅན་ཐམས་ཅད་དབང་དུ་བསྡུས༔ ཐུགས་ཆོས་ཉིད་ཀྱི་དཀྱིལ་འཁོར་གྱིས་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 25
རྣམ་རྟོག་དུག་ལྔ་ཐམས་ཅད་རང་ཞི་རང་དྭངས་ཀྱིས་བསལ༔ ཕྱག་རྒྱ་ཆེན་
པོའི་དགོངས་པ་ལས་མི་འགྱུར་བར་བཞུགས་སོ༔ སློབ་དཔོན་པདྨའི་སྐྱེས་
རབས་དྲི་མ་མེད་པ་ལས༔ ཡང་ཕུར་གཉིས་ཀྱི་སྒོ་ནས་ཕྱག་རྒྱ་ཆེན་པོའི་རིག་
འཛིན་བསྒྲུབས་པའི་ལེའུ་སྟེ་ལྔ་པའོ༔



26
-
-
ལེའུ་དྲུག་པ། བོད་ཀྱི་རྒྱལ་པོས་རྒྱལ་སྲིད་བཟུང་བའི་སྐོར།
༠
དེ་ནས་སློབ་དཔོན་པདྨ་བོད་ཡུལ་དུ་སྤྱན་ཇི་ལྟར་དྲངས་པའི་ལོ་རྒྱུས་ནི༔
འཕགས་པ་འཇམ་དཔལ་གྱི་སྤྲུལ་པ་རྒྱལ་པོ་ཁྲི་སྲོང་ལྡེའུ་བཙན་གྱིས༔ དཔལ་
གྱི་བསམ་ཡས་བཞེངས་པའི་ས་གཞི་འདུལ་བའི་ཕྱིར་སྤྱན་དྲངས་ཏེ༔ དེ་ཡང་
མཁྱེན་རབ་ཀྱི་བདག་པོ་འཕགས་པ་འཇམ་དཔལ་དེ༔ བཞུགས་པ་རྒྱ་ནག་རི་
བོ་རྩེ་ལྔ་ལ་བཞུགས་ཀྱང་༔ ཞལ་བོད་ཡུལ་དུ་བསྟན་ནས༔ ཐུགས་དགོངས་
ཀྱིས་བོད་ཁ་བ་ཅན་གྱི་མི་རྣམས་འདུལ་བར་དགོངས་ཏེ༔ དེ་ཡང་གོང་དུ་
ཐུགས་རྗེ་ཆེན་པོའི་སྤྲུལ་པ་ལས༔ རྒྱལ་པོ་སྲོང་བཙན་སྒམ་པོར་སྤྲུལ་ནས༔
ལྷ་ས་འཕྲུལ་སྣང་དང་ར་མོ་ཆེ་ལ་སོགས་པ་མཐའ་འདུལ་དང་ཡང་འདུལ་ལ་
སོགས་པ་གཙུག་ལག་ཁང་བརྒྱ་རྩ་བརྒྱད་བཞེངས་ཏེ༔ དམ་ཆོས་ཀྱི་སྲོལ་
གཏོད་ནས་ཡོད་པ་ལ༔ འཕགས་པ་འཇམ་དཔལ་གྱིས་བོད་ཁ་བ་ཅན་གྱི་ཡུལ་
དུ་ཆོས་དར་ཞིང་རྒྱས་པར་བྱ་བར་དགོངས༔ དེ་ཡང་རྒྱལ་པོ་དབང་ཆེན་ཞིག་
ཏུ་སྤྲུལ་ནས་མངའ་འོག་ཏུ་བསྡུ་བར་དགོངས་ནས༔ རྒྱ་ནག་རི་བོ་རྩེ་ལྔ་ནས་
ཡེ་ཤེས་ཀྱི་སྤྱན་གྱིས་གཟིགས་པས༔ བོད་ཡུལ་རྒྱལ་པོ་ཁྲི་ལྡེ་གཙུག་བརྟན་པའི་
མངའ་འོག་ཏུ་འདུག་པར་མཁྱེན་ནས༔ རྒྱལ་པོ་ཁྲི་ལྡེ་གཙུག་བརྟེན་[བརྟན]
དང་༔ ཡུམ་གྱིམ་ཤང་བཟའ་ཨང་ཅུང་གཉིས་ཕོ་བྲང་བྲག་དམར་ན༔ རིན་
པོ་ཆེའི་ཁྲི་སྟེང་ན་གཟིམས་ནས་བཞུགས་པ་ལ༔ འཕགས་པ་འཇམ་དཔལ་གྱི་
ཐུགས་ཀ་ནས་འོད་ཟེར་རྣམ་པ་ལྔ་ཡི་རྩེ་ལ༔ གསེར་གྱི་ཁྱེའུ་ཆུང་མཚོན་གང་
བ་ཞིག་གྱིམ་ཤང་བཟའ་ཅུང་གི་མངའ་དུ་སྤྲུལ་པ་བཀྱེས་སོ༔ དེ་ཡང་ཡུམ་གྱི་
རྨི་ལམ་དུ༔ འོད་ཟེར་ཉི་མ་ཤར་བ་འདྲ་བ་ཞིག་བྱུང་ནས༔ དེའི་སྣ་ལ་ཁྱེའུ་
ཆུང་ཞིག་སྣང་བྱུང་སྟེ༔ མངལ་གྱི་ནང་དུ་ཞུགས་པ་རྨིས་ནས༔ ཡབ་རྒྱལ་པོ་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 27
ལ་བཟླས་པས༔ ཡབ་རྒྱལ་པོས་གསུངས་པ༔ བར་སྣང་གི་ལྷ་བྲན་ཞིག་རང་
རེའི་བུ་རུ་འོང་བ་ཡིན༔ རྨི་ལམ་ཡང་ཤིན་ཏུ་བཟང་ངོ་གསུངས་ནས་ཡབ་རྒྱལ་
པོ་ཤིན་ཏུ་དགྱེས་སོ༔ དེ་ནས་ཡུམ་གྱི་ལུས་མི་བདེ་བ་མེད་པར༔ འགུལ་བ་
དང་འཕར་བ་ལ་སོགས་པ་བྱུང་ཞིང་ལུས་བདེ་བ་དང་ཡང་བ་དང༌༔ ཤེས་པ་
གསལ་བ་དང་ཉོན་མོངས་པ་མི་སྐྱེ་བར་གྱུར་ཏོ༔ དེ་ནས་ཟླ་ངོ་དགུ་དང་བཅུ་
ནས་ཕོ་བྲང་བྲག་དམར་དུ་ཡུམ་ལ་ན་ཚ་མེད་པར་སྐུ་བལྟམས་སོ༔ དེ་ནས་
རྒྱལ་བུ་དེ་སོ་དུང་སོ་འཁོར་མར་ཡོད་པ༔ སྐྲ་འཁོར་མཐོན་མཐིང་རིས་སྤྱི་
གཙུག་གཡས་སུ་འཁྱིལ་བ༔ མཛེས་པ་ལྷའི་བུ་ལྟ་བུ་ཞིག་བྱུང་སྟེ༔ རྟའི་ལོ་
དཔྱིད་ཟླ་ར་བའི་སྐར་མ་རྒྱལ་ཕྱི་ཉིན་པར༔ ནམ་ལངས་ནས་ཉི་མ་ཤར་བ་ལ་
སྐུ་འཁྲུངས་སོ༔ མཚན་ཡང་ཁྲི་སྲོང་ལྡེའུ་བཙན་དུ་བཏགས་སོ༔ དེ་ནས་
རྒྱལ་བུ་དེ་ལོ་བཅུ་གསུམ་ལོན་ནས་ཡབ་ རྒྱལ་བོ་ཁྲི་ལྡེ་གཙུག་ རྟེན་ [བརྟན]
དགུང་དུ་གཤེགས༔ དེ་ནས་རྒྱལ་བུ་རྒྱལ་སར་ཕྱུང་སྟེ༔ བཙུན་མོ་གསུམ་
ཁབ་ཏུ་བཞེས་ཏེ༔ ཚེ་སྤང་བཟའ་དམར་རྒྱན༔ འབྲོ་བཟའ་བྱང་ཆུབ་སྨན༔
ཕོ་གྱོང་བཟའ་རྒྱལ་མོ་བཙུན་དེ་རྣམས་ཁབ་ཏུ་བཞེས་ནས༔ ལོ་བདུན་བར་དུ་
འབངས་རྣམས་ཀྱི༔ ཕྱིའི་སོ་ཁ་སྲུང་བ་དང་༔ ནང་གི་ཁ་རིས་སྐྱོང་བར་བྱས་
ནས༔ རྒྱལ་སྲིད་བསྐྱངས་སོ༔ སློབ་དཔོན་པདྨའི་སྐྱེས་རབས་དྲི་མ་མེད་པ་
ལས༔ བོད་གྱི་རྒྱལ་པོས་རྒྱལ་སྲིད་བཟུང་བའི་ལེའུ་སྟེ་དྲུག་པའོ༔



28
ལེའུ་བདུན་པ། གཙུག་ལག་ཁང་གི་
རྨིང་བཏིང་བའི་སྐོར།
དེ་ནས་རྒྱལ་པོས་ཉི་ཤུ་ཐེམ་[ ཐམ] པ་གླང་གི་ལོ་ལ༔ དམ་པའི་ཆོས་
མཛད་པའི་ཐུགས་དགོངས་སྐྱེས་སོ༔ སྔོན་གྱི་རྒྱལ་པོ་སྲོང་བཙན་སྒམ་པོས་
ཀྱང་༔ བོད་མུན་པའི་སྨག་རུམ་རྐྱང་འདྲ་བ་ལ་གཙུག་ལག་ཁང་བཞེངས༔
དམ་པའི་ཆོས་མང་པོ་བསྒྱུར༔ བོད་ལ་བཀའ་དྲིན་ཤིན་ཏུ་ཆེ་བར་འདུག
ད་ནི་ངས་ཀྱང་དམ་པའི་ཆོས་དར་ཞིང་རྒྱས་པ་ཞིག་བྱ་དགོས་སྙམ་པའི་ཐུགས་
དགོངས་རྒྱ་ཆེན་པོ་སྐྱེས་ཏེ༔ ད་ནི་དཀོན་མཆོག་གསུམ་གྱི་ཕོ་བྲང་གི་རྟེན༔
འགྲོ་བའི་མི་རྣམས་མོས་ཤིང་དད་པར་བྱེད་པའི་ས༔ བདག་རང་གི་གཡར་
དམ༔ སྔོན་ལ་གཙུག་ལག་ཁང་ཞིག་བཞེངས་སྙམ་ནས༔ དེ་ཡང་ཅི་འདྲ་བ་
ཞིག་བྱེད་སྙམ་པའི་ཐུགས་དགོངས་སྐྱེས་བས༔ གླིང་བཞི་རི་རབ་ལྕགས་རི་
དང་བཅས་པ་ཞིག་བཞེངས་པར་ཐུགས་དགོངས་བཅད༔ རྒྱལ་པོའི་ཉི་ཤུ་རྩ་
གཅིག་སྟག་གི་ལོ་ལ་རྨང་བཏིང་བར་བཞེད་ནས༔ རྒྱ་གར་ཡུལ་ན་སློབ་དཔོན་
བོ་བྷི་[དྷི ]ས་ཏཱ་ཞེས་བྱ་བ་བྱང་ཆུབ་སེམས་དཔའ་མཁྱེན་པ་ཤིན་ཏུ་ཆེ་བ་ཞིག་
བཞུགས་ཟེར་བའི་སྒྲ་གྲགས་པ་སྙན་དུ་ཐོས་ནས༔ ལོ་ཙཱ་བ་གཉགས་ཛྙཱ་ན་ཀུ་
མཱ་ར་བྱ་བ༔ རྒྱ་བོད་ཀྱི་སྐད་ཤེས་པ་ཞིག་ལ་གསེར་ཕྱེ་བྲེ་གང་ཞུ་རྟེན་དུ་བསྐུར་
ནས༔ གཡོག་པོ་གཉིས་དང་བཅས་ཏེ༔ སློབ་དཔོན་སྤྱན་དྲང་དུ་བཏང་སྟེ༔
ཤྲཱི་ན་ལེནྡྲའི་ གཙུག་ལག་ ཁང་དུ་ ཞལ་ མཇལ་ནས༔ གསེར་ཕྱེ་ ཕུལ་ནས༔
བདག་ནི་བོད་ཀྱི་རྒྱལ་པོས་གཙུག་ལག་ ཁང་ཞིག་བཞེངས་བར་འདོད་པས༔
ས་གཞི་ འདུལ་ བའི་ ཕྱིར༔ སློབ་ དཔོན་ ཉིད་ སྤྱན་ འདྲེན་ དུ་ བཏང་ བས༔
༠༠༠་༠༠༠



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ།
29
-
---
འབྱོན་པར་ཞུ་ཞེས་གསོལ་བ་བཏབ་པས༔ སློབ་དཔོན་གྱི་ཞལ་ནས༔ བོད་
ཀྱི་རྒྱལ་བོ་དང་ཚེ་རབས་སྔ་མའི་ལས་འབྲེལ་ཞིག་ཡོད་པས་འགྲོ་དགོས་གསུངས་
ནས་བོད་དུ་བྱོན་ནོ༔ དེ་ནས་སློབ་དཔོན་ཕོ་བྲང་བྲག་དམར་དུ་གདན་དྲངས་
ནས༔ རྒྱལ་ པོས་ ཞུ་ བ་ ཕུལ་ བ༔ སློབ་དཔོན་ཆེན་ པོ་ལགས༔ དཀོན་
མཆོག་གསུམ་གྱི་ཕོ་བྲང་གི་རྟེན༔ བདག་རང་གི་གཡར་དམ༔ འགྲོ་བ་མི་
རྣམས་མོས་བར་བྱེད་ པའི་ ས༔ གཙུག་ལག་ ཁང་ཞིག་བཞེངས་པར་འདོད་
པས༔ སློབ་དཔོན་གྱིས་ས་གཞི་བྱིན་གྱིས་བརླབ་པར་འཚལ་ཞེས་ཞུས་པས༔
སློབ་དཔོན་གྱི་ཞལ་ནས༔ བོད་ཀྱི་ལྷ་འདྲེ་མི་མ་ཡིན་པ་རྩུབ་མོར་འདུག་པས༔
ངས་བྱང་ཆུབ་ཀྱི་སེམས་ཀྱིས་འདུལ་བ་ཡིན་པས༔ ཐུལ་ལམ་མི་ཐུལ་མི་ཤེས་
པས༔ རྒྱལ་པོ་རང་རྨིང་ཐིངས་ཤིག་གསུངས་ནས༔ སློབ་དཔོན་གྱིས་ཞི་བ་
རྡོ་རྗེ་དབྱིངས་ཀྱི་དཀྱིལ་འཁོར་ཞལ་ཕྱེ་ནས༔ ས་གཞི་བྱིན་གྱིས་བརླབས༔
རྒྱལ་པོ་ཉིད་ཀྱི་སྐུ་ལ་དར་དཀར་གྱི་ན་བཟའ་གསོལ༔ ཕྱག་ན་གསེར་གྱི་འཇོར་
ཐོགས་ནས་བརྐོས་པས༔ ཁྲུ་གང་ཙམ་ གྱི་འོག་ནས་འབྲས་དཀར་མོ་ ཁལ་
གཅིག༔ བདུད་རྩིས་ཞག་རོ་ཀ་ར་ལྟར་བྲོ་བ་མང་པོ་བྱུང་ནས༔ རྒྱལ་པོ་ཉིད་
ཀྱི་ཞལ་དུ་ཡང་གསོལ་དབུལ་ཡང་བྱུགས་ནས༔ འོ་ན་ང་ཡི་བསམ་པ་འགྲུབ་
པར་འོང་༔ བོད་ཡུལ་ན་ཆོས་ཀྱི་བསྟན་པ་དར་བར་འོང་གསུངས་ནས༔ དེ་
ནས་རྨང་བཏིང་ནས་བརྩིགས་པས༔ དགེ་བསྙེན་ཉི་ཤུ་རྩ་གཅིག་ལ་སོགས་པ་
བོད་ཀྱི་ གནོད་སྦྱིན་ ཕོ་མོ་མཐུ་བོ་ཆེ་རྣམས་ཀྱིས་ བར་ ཆད་ བྱས་ ཏེ༔ ཉིན་
བརྩིགས་པ་རྣམས་མཚན་བཤིག་པས་དམའ་བར་འགྱུར་ཏེ་བརྩིགས་སུ་མ་སྟེར་
རོ༔ དེ་ནས་སློབ་དཔོན་ལ་རྒྱལ་པོས་ཞུས་པ༔ སློབ་དཔོན་ཆེན་པོ་ལགས༔
བདག་གི་བསམ་པ་ནི་འགྲུབ་འགྲུབ་མི་འདྲ་ན༔ ཐབས་ཅི་མངའ་ཞུས་པས
སློབ་དཔོན་གྱིས་རྒྱལ་པོ་ལ་སོགས་པ༔ རྒྱལ་པོ་ཆེན་པོ་ལགས༔ བདག་གིས་
རྒྱུ་མཚན་ཉིད་ཀྱི་ཆོས་ཐམས་ཅད་མ་ལུས་པར་ཤེས་ཤིང༌༔ བྱང་ཆུབ་སེམས་



30
༄༅།།སློབ་དཔོན་པད་འབྱུང་གི་རྣམ་ཐར།
ཀྱང་འབྱོངས་པ་ཡིན་ཏེ༔ བོད་ཀྱི་ལྷ་འདྲེ་གདུག་རྩུབ་ཅན་ཐམས་ཅད་མི་ཐུལ་
བ་འདྲ་བས༔ ཐབས་ཤིག་ཡོད་ཀྱི་གསུངས་སོ༔ སློབ་དཔོན་པདྨའི་སྐྱེས་
རབས་དྲི་མ་མེད་པ་ལས༔ རྒྱལ་བོས་ཆོས་ལ་ཐུགས་དགོངས་སྐྱེས་ནས་ཐུགས་
དམ་བཞེངས་ བའི་ ཕྱིར༔ སློབ་ དཔོན་ བོ་ དྷི་ ས་ ཏྭ་ གདན་ དྲངས་ ནས༔
གཙུག་ལག་ཁང་རྨང་བཏིང་བའི་ལེའུ་སྟེ་བདུན་པའོ༔



31
ལེའུ་བརྒྱད་པ། བོད་ཡུལ་གྱི་ཕོ་ཉ་བ་དང་མཇལ་བའི་སྐོར།
དེ་ནས་སློབ་དཔོན་ཆེན་པོ་བོ་བྷི་[དྷི]ས་ཏཱའི་ཞལ་ནས༔ བོད་ཀྱི་ལྷ་
འདྲེ་གདུག་ པ་ ཅན་ འདི་ རྣམས་ དྲག་ པོས་ འདུལ་ དགོས་ པར་ འདུག་ པས༔
བལ་ཡུལ་ཡང་ལེ་ཤོད་ཀྱི་བྲག་ཕུག་བྱ་བ་ན༔ ཨུ་རྒྱན་རྒྱལ་པོའི་སྲས་མཛད་
པའི་གྲུབ་ཐོབ་ཅིག་བཞུགས་ཏེ༔ དེ་ཡང་ཇི་ལྟ་བུ་ཞིག་ཡིན་སྙམ་ན༔ སྤྲུལ་
པའི་སྐུ་པདྨ་འབྱུང་གནས་བྱ་བ་མཐུ་ཆེ་ལ་རྩལ་དྲག་པ་གསང་སྔགས་ཀྱི་སྤྱོད་པ་
མཛད་པ་ཞིག་བཞུགས་པས༔ དེ་སྤྱན་དྲངས་ན་མངའ་བདག་གི་དགོངས་པ་
འགྲུབ་ཅིང༌༔ མི་ མ་ ཡིན་ འདི་ རྣམས་ ཀྱང་ ཐུལ་ བར་ འགྱུར་ རོ༔ ཞེས་
གསུངས་པས༔ དེ་ནས་བཀའ་ལུང་དེ་མངའ་བདག་གི་རྨི་ལམ་དུ་བྱུང་བསྐད་
བྱས་ནས༔ འབངས་ ཕྱི་འཁོར་དང་ནང་འཁོར་རྣམས་ པ་བཀའ་སྩལ་པ༔
ང་ཡི་མདངས་གསུམ་གྱི་རྨི་ལམ་ན༔ རྒྱ་བལ་གྱི་མཚམས་ཡང་ལེ་ཤོད་ཀྱི་བྲག་
ཕུག་ཅེས་བྱ་བ་ན༔ ཨུ་རྒྱན་གྱི་ སློབ་དཔོན་པདྨ་སཾ་ བྷ་ཝ་ཞེས་བྱ་བ་ ཞིག་
བཞུགས་ཏེ༔ དེ་སྤྱན་དྲངས་ན་ངའི་བསམ་པ་འགྲུབ་བོ་བྱ་བ་ཞིག་རྨིས་སོ༔
དེ་ཁྱེད་རྣམས་ཀྱིས་སྤྱན་འདྲེན་དུ་འགྲོ་དགོས་པས༔ བང་ཆེན་པ་མི་གསུམ་
བཏང་བའི་གྲོས་ཀྱི་གསུངས་པས༔ འབངས་རྣམས་ཀྱིས་བསམ་རིག་བཏང་
ཞིང་གྲོས་བྱས་ཏེ༔ བང་ཆེན་གྱི་ཁས་ལེན་མ་བྱུང་ནས༔ རྒྱལ་པོ་ཉིད་ཀྱིས༔
སྦས་མང་རྗེ་གསལ་སྣང་དང༌༔ སེངྒེ་མགོ་ལྷ་ལུང་གཉིས་ལ་བཀའ་སྩལ་ནས༔
གཡོག་པོ་གསུམ་དང་ དཔོན་ གཡོག་ ལྔ་ལ་གསེར་ཕྱེ་བྲེ་གང་དང་ལམ་རྒྱགས་
སོགས་བསྐུར་ནས་ལམ་དུ་ཞུགས་པས༔ སློབ་དཔོན་སྤྱན་སྔར་བཀའི་སྲུང་མ་
རྣམས་ཀྱིས་བསྐུལ་མ་བྱུང་སྟེ༔ བོད་ཡུལ་ཧས་པོ་རིའི་རྩ་བར༔ བོད་ཀྱི་ལྷ་
སྲས་བཙད་པོས་གཙུག་ལག་ཁང་ཞིག་བཞེངས་སུ་གསོལ་བས༔ སློབ་དཔོན་



༄༅།།སློབ་དཔོན་པད་འབྱུང་གི་རྣམ་ཐར།
ཆེན་པོའི་སྤྱན་སྔར་བང་ཆེན་པ་མི་ལྔ་འོངས་པས༔ དེ་རྣམས་ཐང་ཆད་ཉོན་
མོངས་པས༔ སློབ་ དཔོན་ མང་ ཡུལ་ གུང་ ཐང་ གི་ མཚམས་ སུ་ སྟ་ གོན་ ལ་
གཤེགས་པར་ཞུ༔ ཞེས་བསྐུལ་བས༔ སློབ་དཔོན་རྫུ་འཕྲུལ་གྱིས་ནམ་མཁའ་
བྱོན་ནས༔ མང་ཡུལ་གུང་ཐང་དུ་ཟླ་བ་གསུམ་བཞུགས་པ་དང༌༔ རྩ་བང་
ཆེན་པ་རྣམས་དང་མཇལ་ནས༔ སློབ་དཔོན་གྱིས་མཁྱེན་བཞིན་དུ༔ ཁྱེད་
རྣམས་སུ་ཡིན་གར་འགྲོ་དྲིས་པས༔ སྦས་མང་རྗེ་གསལ་སྣང་གིས་ངེད་བོད་ཀྱི་
ལྷ་སྲས་ཀྱིས༔ སློབ་དཔོན་པདྨ་འབྱུང་གནས་སྤྱན་འདྲེན་དུ་བཏང་བ་ཡིན་
པས༔ སློབ་དཔོན་ཁྱེད་ལགས་སམ་ཞུས་པས༔ འོ་ན་ང་ཟླ་གསུམ་གྱི་གོང་དུ་
སྲུང་མ་རྣམས་ཀྱིས་བསྐུལ་བྱུང་བས༔ ཁྱོད་བང་ཆེན་རྣམས་ཉོན་མོངས་ཀྱིས་
དོགས་ནས་ང་འདིར་བསྡད་པ་ཡིན༔ ཁྱོད་རྣམས་རེ་འགོར༔ ད་ང་ལ་སྐུ་
ཡོན་ཅི་ཡོད་ཕུལ་ཅིག་གསུངས་པས༔ དེ་རྣམས་ཀྱིས་ཕྱག་བྱས་ཏེ༔ གསེར་
ཕྱེ་བྲེ་གང་ཕུལ་བས༔ ད་རུང་ཕུལ་ཅིག་གསུངས་པས༔ འབངས་རྣམས་
ཀྱིས་གོས་ ཕུད་ ནས་ ཕུལ་ བས༔ ད་རུང་ ཅི་ ཡོད་ ཕུལ་ ཅིག་ གསུངས་ པས༔
འབངས་རྣམས་ཀྱིས་རྒྱལ་བོས་དེ་བས་ཅི་མ་བསྐུར༔ ངེད་ལ་ཡང་དེ་བས་ཅི་
མེད་པས༔ ད་ནི་ལུས་ངག་ཡིད་གསུམ་བྲན་དུ་འབུལ་བྱས་ནས་ཕྱག་དང་
བསྐོར་བ་བྱས༔ ཞབས་སྤྱི་བོར་བླངས་པས༔ སློབ་དཔོན་ཡང་མཉེས་ཏེ༔
ངས་བོད་ཀྱི་དད་པ་ལ་འགྱུར་ལྡོག་ཡོད་དམ་མེད་བལྟས་པ་ཡིན༔ ང་ལ་སྣང་
བ་ཐམས་ཅད་གསེར་དུ་ཡོད་གསུངས་ནས༔ ཕྱག་གཡས་པ་མང་ཡུལ་གུང་
ཐང་གི་ ཕྱོགས་ སུ་ བརྐྱངས་ པས༔ གཡས་ ཕྱོགས་ ཀྱི་རི་ ཐམས་ ཅད་ གཡོན་
ཕྱོགས་སུ་ བསྒྱུར༔ ཕྱག་ གཡོན་ པ་ ནུབ་ ཕྱོགས་ སུ་ བརྐྱངས་ པས༔ ས་ རྡོ་
ཐམས་ ཅད་ གཟི་མཆོང་བྱེ་ [བྱི ]རུ་ གསེར་གཡུར་བསྒྱུར་ནས༔ བང་ཆེན་
རྣམས་ལའང་ བྱིན་ ནས༔ ལྟ་ སྟངས་ ཞིག་ མཛད་ པས་ ཉི་ ཟླ་ ས་ ལ་ ཕབ༔
སྡིགས་མཛུབ་ཞིག་མཛད་པས་ཆུ་བོ་གྱེན་ལ་བཟློག༔ ང་ལ་རྫུ་འཕྲུལ་དང་ནུས་
པ་འདི་ལྟ་བུ་ཡོད༔ ཁྱེད་རྣམས་ཡིད་ཆེས་པར་གྱིས༔ གསེར་གྱིས་ང་ལ་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 33
དགོས་པ་མེད་ཀྱི༔ འོན་ཀྱང་མངའ་བདག་གི་དགོངས་པ་འགྲུབ་པ་དང༌༔
བསོད་ནམས་ ཐོབ་ པར་ བྱ་ བའི་ ཕྱིར་ རེ་ ཤིག་ བླངས་ དགོས་ གསུངས་ནས༔
མང་ཡུལ་དང་བལ་ཡུལ་གྱི་ཕྱོགས་སུ་གཏོར་ནས་བཏང་སྟེ༔ དུས་ཕྱི་མར་བོད་
ཡུལ་གྱི་གསེར་ཐམས་ཅད་མང་ཡུལ་དང་༔ བལ་ཡུལ་གྱི་ཕྱོགས་སུ་འབོལ་བར་
འོང་གསུངས་སོ༔ བང་ཆེན་པ་རྣམས་ལ་བྱིན་པའི་གསེར་གཡུ་རྣམས་ལ་ཙུག་
ཡིན་སྙམ་ནས་ཡིད་མ་ཆེས་ཏེ་སོ་སོར་ཕྱིན་ནས་བལྟས་པས༔ བདེན་པར་སྣང་
སྟེ་སོ་སོར་ཡིད་ཆེས་སོ༔ སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔
སློབ་དཔོན་གྱི་ཐུགས་རྗེས་དགོངས་ནས་བོད་ཡུལ་དུ་བྱོན་ནས་ཕོ་ཉ་བ་རྣམས་
དང་མཇལ་བའི་ལེའུ་སྟེ་བརྒྱད་པའོ༔



34
ལེའུ་དགུ་པ། བོད་ཀྱི་ལྷ་འདྲེ་ཐམས་ཅད་དམ་ལ་
བཏགས་པའི་སྐོར།
དེ་ནས་སློབ་དཔོན་དཔོན་གཡོག་རྣམས་མར་བྱོན་ཏེ༔ མང་ཡུལ་དོན་
ལ་ཁར་བྱོན་པས༔ ཞང་ཞུང་གི་དགྲ་བླ་མུ་ཙ་མེད་བྱ་བས་བར་ཆད་བརྩམས་
ཏེ༔ རི་ཆེན་པོ་གཉིས་སུ་བརྫུས་ནས་སློབ་དཔོན་དཔོན་གཡོག་རྣམས་བཅར་
པར་བྱས་པས༔ སློབ་ དཔོན་ གྱིས་ ཕྱག་ མཁར་ བྲག་ ལ་ བཙུགས་ ནས་ ལམ་
བཏོད་དོ༔ མགོ་ཐོག་ནས་མར་བྱོན་པས་མོ་རབ་ཏུ་སྔངས་ཤིང་བྲེད་པར་གྱུར་
ཏེ༔ སྲོག་གི་སྙིང་པོ་ཕུལ་ནས་སྲུང་མར་ཁས་བླངས༔ གསང་མཚན་གངས་
ཀྱི་ཡུམ་ཆེན་རྡོ་རྗེ་གཡུ་བུན་མར་བཏགས༔ དེ་ནས་བྱང་གནམ་ཐང་དུ་མར་
བྱོན་ཙ་ན༔ གནམ་སྨན་དཀར་མོས་སློབ་དཔོན་ལ་ཐོག་ཕབ་པས༔ སློབ་
དཔོན་གྱིས་ཕྱག་གཡོན་པའི་མཐིལ་དུ༔ ཆུ་མེ་ལོང་གང་ཙམ་བཞག་ནས༔
དེ་བཟེད་པ་དང་༔ ཐོག་དེར་ཕབ་ཙམ་ཐོག་སྐམ་སྲན་མ་ཙམ་བདུན་དུ་སོང་
དེར་མོ་ཡ་མཚན་སྐྱེས་ཏེ་བྲེད་ནས༔ དཔལ་མོ་དཔལ་མཚོར་བྲོས་སོ༔ སློབ་
དཔོན་གྱིས་མཚོ་ལ་སྡིགས་མཛུབ་གཏད་ནས་མཚོ་མེ་དཔུང་དུ་བསྒོམས་པས༔
མཚོ་ལྷག་གིས་ཁོལ་ནས་མོའི་ཤ་རུས་ཕྱེས་ཏེ་བྲོས་པ་དང་༔ སློབ་དཔོན་གྱིས་
ཕྱག་གི་རྡོ་རྗེ་བརྒྱབ་པས༔ མིག་གཡས་བ་བཅར་བ་དང་༔ མོ་ན་རེ༔ སྟོན་
པའི་ཞལ་ སྐྱིན་ རྡོ་ རྗེ་ ཐོད་ འཕྲེང་ རྩལ༔ བར་ ཆད་ མི་ བགྱིད་ ཐུགས་ དམ་
དགོངས་པ་ཁྲོལ༔ ཞེས་སྲོག་གི་སྙིང་པོ་ཕུལ་ནས་དམ་ལ་བཏགས་སོ༔ མིང་
ཡང་ཤ་མེད་གངས་དཀར་རྡོ་རྗེ་སྤྱན་གཅིག་མར་བཏགས་སོ༔ དེ་ནས་འོ་ཡུག་
ནས་མར་བྱོན་ཙམ་ན༔ བརྟན་མ་རྣམས་ཀྱིས་རིའི་བར་དུ་བཅར་བར་བྱས་
པས༔ སློབ་དཔོན་གྱིས་སྡིགས་མཛུབ་རི་ལ་གཏད་ནས་བྱོན་པས༔ བརྟན་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 35
་་་
----
མ་རྣམས་ཀྱི་རི་བསྐྱོད་བར་མ་ནུས་ནས་བྲོས་སོ༔ འོ་ཡུག་གི་མདའ་ལ་རིའི་
རྩེའི་བྲག་ཐམས་ཅད་བསྙིལ་ནས་རྦབ་དུ་[ ཏུ]གཏང་བས༔ སློབ་དཔོན་གྱིས་
སྡིགས་མཛུབ་གཏད་ནས་བྱོན་པས༔ བྲག་རྡོ་ཐམས་ཅད་གྱེན་ལ་ལོག་སྟེ
གཡའ་རི་དང་བྲག་རི་དང་གངས་རི་ལ་སོགས་བརྟན་མའི་གནས་ས་ཐམས་ཅད་
བཤིག་པས༔ བརྟན་མ་བཅུ་གཉིས༔ སྐྱོང་མ་བཅུ་གཉིས༔ ཡ་མ་བཅུ་གཉིས་
ལ་སོགས་པ་སོ་སོའི་འཁོར་དང་བཅས་པས་སྲོག་གི་སྙིང་པོ་ཕུལ་ནས་དམ་ལ་
བཏགས་སོ༔ གསང་མཚན་རེ་རེ་བཏགས་ནས་བཀའི་སྲུང་མར་དབང་བསྐུར་
རོ༔ དེ་ནས་ལྕེ་ཕུ་ཤམ་བོ་ལུང་དུ་བྱོན་པས༔ ཡར་ལྷ་ཤམ་པོ་གཡག་དཀར་
པོ་རི་ལོགས་ཙམ་དུ་སྤྲུལ་ནས༔ སྣ་རླངས་སྤྲིན་དུ་འཐིབས་པ༔ ང་རོ་འབྲུག་
དུ་གྲགས་པ༔ ཁ་རླངས་བུ་ཡུག་ཏུ་འཚུབས་པས༔ ཐོག་དང་སེར་བ་ཕབ་
ནས་ཉམས་བླངས་པས༔ སློབ་ དཔོན་ གྱིས་ ལྕགས་ ཀྱུའི་ ཕྱག་ རྒྱས་ སྣ་ནས་
བཟུང་༔ ཞགས་པའི་ཕྱག་རྒྱས་རྐེད་ནས་བཏབ༔ ལྕགས་སྒྲོག་གི་ཕྱག་རྒྱས་
རྐང་ལག་ བཞི་ སྒྲོག་ ཏུ་ བཅུག༔ དྲིལ་ བུའི་ ཕྱག་ རྒྱས་ གཡག་ དེ་ བཙོག་ སྟེ་
བརྡུངས་པས༔ ཁྱེའུ་ཆུང་དར་དཀར་གྱི་རལ་བ་ཅན་ཞིག་ཏུ་གྱུར་ཏེ༔ སྲོག་
གི་སྙིང་པོ་ཕུལ་ནས་དམ་ལ་བཏགས་སོ༔ དེ་ནས་སློབ་དཔོན་གནམ་ཐང་ལྷའི་
རྩར་བྱོན་པས༔ ཐང་ལྷས་སློབ་དཔོན་ལ་ཉམས་ཚད་དེ་གནོད་སྦྱིན་ཆེན་པོ་
ཞིག་ཏུ་སྤྲུལ་ནས་སློབ་དཔོན་དཔོན་སློབ་ཟ་བའི་ཚུལ་དུ་བྱས་ནས་བྱུང་བ་ལ་
སློབ་དཔོན་གྱི་ཕྱག་རྒྱུ་སྡིགས་མཛུབ་ཏུ་བྱས་པས༔ ཁོ་བྱིས་པ་གཡུ་ཡི་ཟུར་ཕུད་
ཅན་གཅིག་ཏུ་གྱུར་ནས་དམ་ལ་བཏགས་ཏེ༔ སློབ་དཔོན་གྱི་ཞལ་ནས༔ ཨོཾ་
འདི་ནི་ཀླུའི་མེས་པོ་ཐོད་དཀར་ཞེས་ཀྱང་བྱ༔ དྲི་ཟའི་རྒྱལ་པོ་ཟུར་ཕུད་ལྔ་བ་
ཞེས་ཀྱང་བྱ༔ གཉན་ཆེན་ཐང་ལྷ་ཞེས་ཀྱང་བྱ་འདི་ལངས་དྲོ་ཞིག་བསླང་ངོ་
གསུངས་ནས་གཤེགས་ཏེ༔ ཕྱི་དྲོ་དྲོ་འཁོར་ཙམ་ན༔ ན་བཟའི་ཕུ་དུང་ལྟེབ་
ཏུ་ཅི་ཡང་མི་བྲོ་བའི་ཁུར་བ་ལབ་ལེབ་དང༌༔ ཞལ་ཟས་མང་པོ་བསྣམས་ནས་
བྱོན་ཏེ༔ མངའ་འོག་ཏུ་འདུས་སོ༔ དེ་ནས་བྱང་འཕན་ཡུལ་ལ་རུ་བྱོན་



36
༄༅།སློབ་དཔོན་པད་འབྱུང་གི་རྣམ་ཐར།
ནས༔ བྱང་གི་ཏིང་ཏིང་ཏིང་ལོ་སྨན་དང་༔ སྟག་སྨན་ཟོང་གདོང་མ་དང་༔
བྱང་ཕུག་མ་གསུམ་གྱིས་བྱང་ཐང་གསུམ་གྱི་ལྷགས་པ་ཐམས་ཅད་དུས་གཅིག་
བསྡུས་ཏེ༔ སློབ་དཔོན་འཁོར་དང་བཅས་པ་ལ་བརྒྱབ་པས༔ འཁོར་རྣམས་
ནི་རིངས་[རེངས]ལ་ཁད [ ཁེངས] སློབ་དཔོན་ཉིད་ཀྱང་བསེར་བ་ཙམ་
ཞིག་བྱུང་ནས༔ སློབ་དཔོན་གྱིས་སྡིགས་མཛུབ་ཀྱི་རྩེ་ལ་མེའི་འཁོར་ལོ་བསྐོར་
བས༔ གནོད་སྦྱིན་ཕོ་མོ་གནས་པའི་གངས་རི་ཐམས་ཅད་མར་ལ་ལྕགས་སྲེག་
ཕོག་པ་ལྟར་ཕུལ་ནས༔ བོད་ཀྱི་གནོད་སྦྱིན་ཕོ་མོ་ཐམས་ཅད་ཀྱིས་སྲོག་སྙིང་
ཕུལ་ནས་དམ་ལ་བཏགས་སོ༔ དེ་ནས་སྟོད་ལུང་གྲུམ་བུའི་ཚལ་དུ་བྱོན་ནས༔
སློབ་དཔོན་ལ་རྗེ་འབངས་ཉི་ཤུ་རྩ་གཅིག་གིས་བསུ་བ་དང་མཇལ་འཕྲད་མཛད་
དོ༔ དེ་ ནས་ སྟོད་ ལུང་ གཞོང་ པའི་ མདོར་ བྱོན་ ནས༔ སློབ་ དཔོན་ རྗེ་
འབངས་རྣམས་ཀྱིས་དྲོ་བཏབ་པར་འདོད་པས་ཆུ་མ་རྙེད་ནས༔ སློབ་དཔོན་
གྱིས་ཕྱག་མཁར་བྲག་ལ་བཙུགས་པས༔ ཆུ་བྱུང་བས་གཞོང་པའི་ལྷ་ཆུར་མིང་
བཏགས་སོ༔ དེ་ནས་ཁ་ལ་བྲག་རིའི་དགོངས་གཅིག་བཞུགས་ནས༔ བཙན་
ཐམས་ཅད་དམ་ལ་བཏགས་སོ༔ དེ་ནས་ཟུལ་ཕུག་ཏུ་ཞག་གཅིག་བཞུགས་
ཏེ༔ བདུད་ཐམས་ཅད་དམ་ལ་བཏགས་སོ༔ དེ་ནས་གཡའ་རི་གོང་དུ་ཞག་
གཅིག་བཞུགས་ནས༔ རྒྱལ་པོ་དང་འགོང་བོ་ཐམས་ཅད་དམ་ལ་བཏགས་སོ༔
སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔ སློབ་དཔོན་པདྨས་བོད་ཀྱི་
ལྷ་འདྲེ་ཐམས་ཅད་དམ་ལ་བཏགས་པའི་ལེའུ་སྟེ་དགུ་པའོ༔



37
ལེའུ་བཅུ་པ། སློབ་དཔོན་པདྨ་ཕོ་བྲང་དུ་
སྤྱན་དྲངས་པའི་སྐོར།
དེ་ནས་སློབ་དཔོན་ཧས་པོ་རི་ལ་བྱོན་ནས༔ བོད་ཀྱི་མངའ་བདག་རྗེ་
འབངས་རྣམས་ཀྱིས་བསུ་བ་མཛད་པས༔ རྒྱལ་པོའི་ཐུགས་དགོངས་ལ༔ ང་
བོད་མགོ་ནག་གི་སྤྱི་རྗེ༔ དུད་འགྲོ་རྡོག་ [ སྲོག ]ཆགས་ཀྱི་བདག་པོ་ཡིན༔
ཆོས་སྐྱོང་བའི་རྒྱལ་པོ་ཡང་ཡིན་པས་སློབ་དཔོན་གྱིས་ང་ལ་ཕྱག་བྱེད་འོང་སྙམ་
མོ༔ སློབ་དཔོན་གྱིས་ང་ཆེ་ང་བཙན་གྱི་མགུར་འདི་གསུངས་སོ༔ ན་མོ་རཏྣ་
གུ་རུ༔ ཁྱོད་བོད་ཀྱི་མངའ་བདག་ཚུར་གསོན་དང༌༔ ངས་ཁམས་གསུམ་
སེམས་ཅན་འཆི་བར་རྟོགས༔ དཔལ་ཡོག་ཚེ་ཡི་རིག་འཛིན་གྲུབ༔ ང་འཆི་
མེད་པདྨ་འབྱུང་གནས་ཡིན༔ རྡོ་རྗེ་ཚེ་སྒྲུབ་ཀྱི་གདམས་ངག་བདོག༔ སྣང་
བ་སེམས་ཀྱི་དཀྱིལ་འཁོར་དུ༔ ལྷ་སྲིན་སྡེ་བརྒྱད་བྲན་དུ་བཀོལ༔ ང་རྒྱལ་པོ་
པདྨ་འབྱུང་གནས་ཡིན༔ ཁམས་གསུམ་དབང་སྡུད་ཀྱི་གདམས་ངག་བདོག༔
སྣང་པ་འཁོར་འདས་ཀྱི་དཔེ་ཆ་ལ༔ དྲང་དོན་ངེས་དོན་གྱི་བཤད་པ་བྱེད༔
ང་དགེ་བཤེས་པདྨ་འབྱུང་གནས་ཡིན༔ འཁོར་འདས་ཤན་འབྱེད་ཀྱི་གདམས་
ངག་བདོག༔ སེམས་ཉིད་ཀྱི་ཤོག་བུ་རྣལ་མ་ལ༔ ཚིག་དང་བྲལ་པའི་ཡི་གེ་
བྲི༔ ང་ཡིག་མཁན་པདྨ་འབྱུང་གནས་ཡིན༔ ཆོས་ཡི་གེ་མེད་པའི་གདམས་
ངག་བདོག༔ འདི་ལྟར་སྣང་བའི་གྱང་ལོགས་ལ༔ གཉིས་སུ་མེད་པའི་རི་མོ་
བྲི༔ ང་ལྷ་བཟོ་པདྨ་འབྱུང་གནས་ཡིན༔ སྣང་སྟོང་དབྱེར་མེད་ཀྱི་གདམས་
ངག་བདོག༔ མི་དུག་ལྔའི་ནད་ཀྱིས་ཟིན་པ་ཀུན༔ ཟག་མེད་སྨན་གྱིས་གསོ་
བར་བྱེད༔ ང་སྨན་པ་པདྨ་འབྱུང་གནས་ཡིན༔ བདུད་རྩི་འཆི་གསོས་ཀྱི་
གདམས་ངག་བདོག མི་དད་པ་ཆེ་བའི་འདུན་མ་བྱས༔ ཚེ་འདི་ཕྱི་གཉིས་
00 t
པས



oI。
༄༅།སློབ་དཔོན་པད་འབྱུང་གི་རྣམ་ཐར།
ཀྱི་བདེ་སྐྱིད་བསྒྲུབས༔ ང་གཙོ་བོ་པདྨ་འབྱུང་གནས་ཡིན༔ འཁོར་བ་རྩད་
གཅོད་ཀྱི་ གདམས་ངག་བདོག༔ ཤེས་ རབ་ སྙིང་ པོའི་ མཚོན་ ཐོགས་ནས༔
རྣམ་རྟོག་ལོག་ལྟའི་དགྲ་བོ་བཏུལ༔ ང་དཔའ་བོ་པདྨ་འབྱུང་གནས་ཡིན་
འཁོར་བ་གཡུལ་བཟློག་གི་གདམས་ངག་བདོག༔ དུག་ལྔའི་དགྲ་བོ་དགྲར་
ལངས་པ༔ ཡེ་ཤེས་ལྔ་ཡི་ ཁོངས་སུ་བྲུབས༔ ང་ མཐུ་ མཁན་པདྨ་འབྱུང་
གནས་ཡིན༔ དུག་ལྔ་ རྩད་གཅོད་ཀྱི་གདམས་ངག་བདོག༔ ཁྱོད་གདོང་
དམར་སྲིན་པོ་བོད་ཀྱི་རྗེ༔ འཇིག་རྟེན་དྲེགས་པའི་ཁེངས་སེམས་ཅན༔ ང་
རྒྱལ་འཁོར་བར་སྐྱེ་བའི་རྒྱུ༔ ཉོན་མོངས་དུག་ལྔའི་རྒྱན་གྱིས་བརྒྱན༔ བོད་
ཀྱི་མངའ་ བདག་ མལ་ གསོས་ མ༔ ཁྱོད་ མངའ་ ཐང་ཆེ་བའི་ གློ་ བ་ དགའ་
ངས་བོད་ཀྱི་རྗེ་ལ་ཕྱག་མི་འཚལ༔ རྒྱལ་པོའི་ན་བཟའ་བཞེས་ཕྱག་འཚལ༔
ཅེས་གསུངས་ནས༔ ཕྱག་ཐལ་མོ་ཡ་གཅིག་དེང་མཛད་པས༔ ཕྱག་གི་འོད་
ཟེར་གྱིས་རྒྱལ་པོའི་ན་བཟའ་ཐམས་ཅད་ཚིག་པས༔ རྒྱལ་བློན་རྣམས་བྲེད་
ནས༔ རྒྱལ་པོ་ཉིད་ཀྱིས་ཕྱག་འཚལ་ལོ༔ དེ་ནས་སློབ་དཔོན་ཕོ་བྲང་དུ་སྤྱན་
དྲངས་ཏེ༔ གསེར་གྱི་ཁྲི་ལ་བཞུགས་སོ༔ ཞལ་སྐྱེམས་དང༔ བཤོས་དང་༔
ཞལ་ཟས་སྣ་ཚོགས་ཕྱག་ཏུ་དྲངས་ནས༔ ཟ་འོག་གི་སྨུག་བེར་སྐུ་ལ་གསོལ༔
རྒྱལ་བོས་གསེར་གཡུའི་མཎྜལ་ཕྱག་རྟེན་དུ་ཕུལ་ནས་ཞུས་བ༔ ཨེ་མ་ཧོ་ན་མོ་
གུ་རུ་རྗེ༔ བདག་ནི་སྲིན་པོ་གདོང་དམར་རྗེ༔ བོད་ཀྱི་མི་རྣམས་འདུལ་
དཀའ་བས༔ དམ་པ་ཆོས་ཀྱི་རྟེན་ཅིག་འཛུགས༔ སློབ་དཔོན་སྤྲུལ་པའི་
སྐུར་བཞུགས་པས༔ ས་གཞི་བྱིན་གྱིས་བརླབ་ཏུ་གསོལ༔ ཞེས་ཞུས་པས༔
སློབ་དཔོན་གྱི་ཞལ་ནས༔ མངའ་བདག་རྒྱལ་པོ་ཆེན་པོ་ལགས༔ བོད་འདི་
གནོད་སྦྱིན་ཕོ་མོ་འདྲེའི་ཡུལ་དུ་འདུག་པས༔ ལམ་ཀར་བོད་ཀྱི་ལྷ་འདྲེ་ཕོ་མོ་
དམ་ལ་བཏགས་ཏེ༔ ད་དུང་ཡུལ་ཕ་ཀིན་བོད་ཁམས་ཐམས་ཅད་ལ་དབང་
བྱེད་པའི་ཀླུའི་རྒྱལ་པོ་ཞིག་འདུག་པས་དེར་ཀླུའི་གཏེར་འཛུགས་དགོས་པར་
འདུག་གསུངས་ནས༔ མལ་གྲོའི་མདོར་བྱོན་ནས་འཁོར་བ་དོང་སྤྲུག་གི་ཆོ་ག་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 39 །
མཛད༔ དཔལ་ངན་སོང་སྦྱོང་བའི་དཀྱིལ་འཁོར་བཞེངས་ནས༔ མངའ་
བདག་རྗེ་འབངས་རྣམས་ཀྱི་སྒྲིབ་པ་སེལ་བའི་ཆོ་ག་མཛད༔ དེ་ནས་མལ་གྲོའི་
ཕུ་ན་བྱོན་ནས་མལ་གྲོ་གཟི་ཅན་གྱི་ཀླུ་ལ་གཏེར་འཛུགས་པའི་ཆོ་ག་མཛད་
དེ་ནས་ཧས་པོ་རིར་བྱོན་ནས༔ ཆབ་གཏོར་གཟི་ཕོར་གང་ལ་ཏིང་ངེ་འཛིན་
གྱིས་རྒྱ་བསྐྱེད༔ སློབ་དཔོན་གྱིས་ལྷ་འདྲེ་ཐམས་ཅད་མངའ་འོག་ཏུ་བསྡུས་
ཏེ༔ དྲེགས་པ་ཅན་ཟིལ་གྱིས་གནོན་པའི་མགུར་འདི་གསུངས་སོ༔ ཧཱུྃ༔
ཉོན་ཅིག་ང་ནི་པདྨ་འབྱུང་གནས་ཏེ༔ མངལ་གྱིས་མ་གོས་མཚོ་སྐྱེས་རྡོ་རྗེ་
ཡིན༔ ལུས་ ལ་ འབྱུང་ བཞིའི་ ནད་ ཀྱིས་ མི་ ཚུགས་ པའི༔ འཆི་ མེད་ རིག་
འཛིན་ཚེ་ཡི་དངོས་གྲུབ་ཐོབ༔ ལུས་ངག་ཡིད་གསུམ་ལྷ་ཡི་སྐུར་གསལ་བས
དྲེགས་པ་ཟིལ་གྱིས་གནོན་པའི་ནུས་པར་ལྡན༔ རྣམ་རྟོག་ཐམས་ཅད་སེམས་
སུ་རྟོགས་པ་ཡིས༔ ལྷ་འདྲེ་འཇིགས་བས་བསྡིགས་ཀྱང་ཉམ་མི་ང་༔ ནམ་
མཁའ་ཡངས་ པའི་ དཀྱིལ་ འཁོར་ དུ༔ འབྱུང་ བ་ བཞི་ པ་ ཤོང་ ཡང་ ཤོང༌
ཤོང་ཡང་ཤོང་སྟེ་ཡངས་ཀྱང་ཡངས༔ སེམས་ཉིད་སྟོང་པའི་དཀྱིལ་འཁོར་དུ༔
སྣང་སྲིད་ ལྷ་འདྲེ་ཤོང་ཡང་ཤོང༌༔ ཤོང་ཡང་ཤོང་སྟེ་ ཡངས་ ཀྱང་ཡངས༔
སེམས་ཉིད་སྟོང་པ་དམིགས་མེད་ལ༔ ལྷ་ཡང་མེད་དེ་འདྲེ་ཡང་མེད༔ ང་ལ་
ཆོ་འཕྲུལ་ཅི་སྟོན་ཀྱང་༔ ང་ལ་གཡོ་བ་རྡུལ་ཙམ་མེད༔ སླར་ཡང་རང་སེམས་
བརླག་ཏེ་རེ༔ ང་ཡི་བཀའ་ལས་མ་འདའ་པར༔ མཆོད་སྦྱིན་གཏོར་མ་ཆེན་
པོ་འདི༔ མང་པོར་ཏིང་ངེ་འཛིན་གྱིས་བསྐྱེད༔ སོ་སོར་ཐོབ་པ་སྔགས་ཀྱིས་
བྱས༔ ཕྱག་ རྒྱས་ ཕམ་རྒྱལ་འཐབས་རྩོད་མེད༔ ཚིག་བཤད་བདེན་པས་
བཀྲོལ་ཏེ་བསྔོས༔ འདི་བཞེས་ས་གཞི་གནང་བ་བྱིན༔ ཁྲི་སྲོང་ལྡེའུ་བཙན་
བསམ་པ་སྒྲུབས༔ ལྷ་ཁང་རྩིགས་ཤིག་ལྷ་འདྲེ་རྣམས༔ སྔགས་འཆང་བདག་
གི་བཀའ་མ་བཅག༔ གུམ་གུམ་ཆུམ་ཆུམ་ལས་ལ་འདུས༔ ཞེས་གསུངས་
པས༔ ལྷ་འདྲེ་ཐམས་ཅད་བཀའ་འོག་ཏུ་འདུས་ཏེ༔ དམ་ལ་བཏགས་པ་
ན༔ རྨ་ཆེན་སྦོམ་ར་འོང་དུ་མ་ཉན་པས༔ སློབ་དཔོན་གྱི་ལྕགས་ཀྱུའི་ཕྱག་



40
༄༅།སློབ་དཔོན་པད་འབྱུང་གི་རྣམ་ཐར། །
རྒྱས་སྙིང་ག་ནས་བཟུང་སྟེ་བཀུག་པས༔ ཞང་བློན་སྤྲེལ་ཞ་ཅན་སྤྱང་ཐུལ་གྱོན་
པ་ཞིག༔ རྐང་པ་ཡ་གཅིག་ཁམས་ཀྱི་གཡར་མོ་ཐང་དུ་བཞག༔ ཡ་གཅིག་
ཧས་པོ་རི་ལ་བཞག༔ མདུན་དུ་སྤོབ་ཀྱི་ལྷུང་སྟེ༔ བདག་ཀྱང་ཡལ་ག་མཆེ་བ་
ལགས༔ བན་ཆུང་ཁྱོད་ཀྱང་བཀའ་ནན་ཆེ་བ་ཞིག་བྱུང་བས༔ མི་འོང་དུ་མ་
ཉན་ནས་འདིར་མཆིས༔ ད་ནི་ཅི་བགྱིའི་བཀའ་སྩོལ་ཅིག༔ ཟེར་བས་སློབ་
དཔོན་གྱིས་མཆོད་པ་འདི་བཞེས་ལ༔ མངའ་བདག་གི་དགོངས་པ་སྒྲུབས་
ཤིག་གསུངས་པས༔ ཁོ་ན་རེ༔ གསུངས་པ་དེ་ནི་དེ་ལྟར་བགྱིད་པ་ལགས
བདག་སྣ་གཏོར་ཆེ་བས་སྐམ་ཆས་ཞིག་ལ་དགའ་བ་ལས༔ ཟན་བྲུལ་གྱི་ཞབས་
སུ་ཆུ་བླུགས་པའི་གཏོར་མ་འདིས་ང་མི་ཚིམས་པས༔ སྐམ་ཆས་ཞིག་ཞུ་ཟེར་
བས༔ སློབ་དཔོན་གྱི་དངུལ་སྡེར་དུ་རིན་པོ་ཆེ་སྣ་ལྔ་བདར་ནས༔ བྱིན་གྱིས་
བརླབས་ནས་བཀའ་དང་དམ་ལ་བཏགས་སོ༔ སློབ་དཔོན་པདྨའི་སྐྱེས་རབས་
དྲི་མ་མེད་པ་ལས༔ སློབ་དཔོན་པདྨ་ཕོ་བྲང་བྲག་དམར་དུ་སྤྱན་དྲངས་ནས་ས་
གཞི་བཏུལ་བའི་ལེའུ་སྟེ་བཅུ་པའོ༔



41
ལེའུ་བཅུ་གཅིག་པ། སློབ་དཔོན་གྱིས་དཔལ་བསམ་
ཡས་བཞེངས་ཏེ་རབ་གནས་མཛད་པའི་སྐོར།
དེ་ནས་སློབ་དཔོན་པདྨས་བོད་ཀྱི་དགེ་བསྙེན་ཉི་ཤུ་རྩ་གཅིག གཡའ་
རི་དང་གངས་རི་བྲག་རི་ལ་གནས་པའི་མ་མོ་ཉི་ཤུ་རྩ་གཅིག བརྟན་མ་བཅུ་
གཉིས༔ བོད་ཀྱི་གནོད་སྦྱིན་ཕོ་མོ་ཉི་ཤུ་རྩ་གཅིག་ལ་སོགས་མཐུ་བོ་ཆེ་ཐམས་
ཅད་དམ་ལ་བཏགས་སོ༔ གཟའ་དང་རྒྱུ་སྐར་ལ་སོགས་པ་རྣམས་མངའ་འོག་
ཏུ་འདུས་ཏེ༔ རི་རྡོ་རི་ལ་བཞག ཀླུང་རྡོ་ཀླུང་ལ་བཞག དེ་ནས་ལྷ་ཁང་
རྨིང་རྡོ་བཏིང་སྟེ༔ རྒྱལ་པོ་ཉིད་ཀྱིས་དབུ་རྩེའི་རིགས་གསུམ་རི་རབ་ཚུལ་དུ་
བྱས༔ འཁོར་ས་གསེར་གྱི་རི་བདུན་གྱི་ཚུལ་དུ་བྱས༔ ཡཀྵ་ལྟག་འོག་གཉིས་
ཉི་ཟླའི་ཚུལ་དུ་བྱས༔ གླིང་བཞི་གླིང་ཕྲན་བརྒྱད་རྣམས༔ གླིང་དང་གླིང་
གཡོག་ཚུལ་དུ་བྱས༔ ཁྱད་པར་གླིང་གསུམ་ཡང་༔ ཕོ་གྱོང་བཟའ་རྒྱལ་མོ་
བཙུན་གྱིས་བུ་ཚབ་གསེར་ཁང་གླིང་བཞེངས༔ ཚེ་སྤང་བཟའ་དམར་ རྒྱན་
གྱིས་ཁམས་གསུམ་ཟངས་ཁང་གླིང་བཞེངས༔ - འབྲོ་བཟའ་བྱང་ཆུབ་སྨན་གྱིས་
དགེ་རྒྱས་བྱེ་མ་གླིང་བཞེངས༔ གླིང་ཆེན་བཞི་དང་གླིང་ཕྲན་བརྒྱད་རྣམས་
ལ༔ འཇམ་དཔལ་གླིང་༔ ཨཱརྱ་པ་ལོའི་གླིང་༔ བྱམས་པ་གླིང་ ཕྱག་ན་
རྡོ་རྗེའི་གླིང༌༔ སྣང་བ་མཐའ་ཡས་ཀྱི་གླིང༌༔ ཁྲུས་ཁང་གླིང༌༔ བསམ་
གཏན་གླིང་༔ སྒྲ་སྒྱུར་གླིང་༔ པེ་ཀར་གླིང་༔ བདུད་འདུལ་སྔགས་པ་གླིང་
༔ སྣ་ཚོགས་གླིང་༔ བྱང་ཆུབ་གླིང་དང་བཅུ་གཉིས་བཞེངས༔ ཟུར་བཞི་
ལ་མཆོད་རྟེན་ཆེན་པོ་བཞི༔ ཕྱོགས་བཞིར་མགོན་ཁང་བཞི༔ སྒོ་བཞི་ལ་རྡོ་
རིང་ཆེན་པོ་བཞིའི་ཐོག་ཏུ་ཟངས་ཀྱི་ཁྱི་བོ་ཆེ་བཞི༔ ཕྱི་ལྕགས་རིས་བསྐོར་
[ བསྐོར] བའི་ རྨིང་ བཏིངས་ སོ༔ དེ་ ནས་ སློབ་ དཔོན་ པདྨ་ འབྱུང་ གནས་



42 ..
༄༅།སློབ་དཔོན་པད་འབྱུང་གི་རྣམ་ཐར།
དགོངས་པ་ལ་བཞུགས་པས༔ ལྷ་མ་སྲིན་སྡེ་བརྒྱད་ཀྱི་རྩིག་རོགས་བྱས་ནས༔
རི་རྡོ་རི་ལ་བཞག་པ་ཀླུང་དུ་བསྙིལ་ནས༔ ཉིན་མིས་བརྩིགས་པ་བས་མཚན་ལྷ་
སྲིན་གྱིས་བརྩིགས་པ་མཐོ་བར་གྱུར་ཏོ༔ དེ་ནས་སློབ་དཔོན་གྱི་དགོངས་པ་
ལ༔ ངས་ལྷ་མ་སྲིན་སྡེ་བརྒྱུད་ཀྱི་ལུས་ངག་ཡིད་གསུམ་དམ་ལ་ཐོགས་སམ་མ་
ཐོགས་སྙམ་ནས༔ དགོངས་པ་ལ་བཞུགས་ཤིང་གཟིགས་པས༔ ལྷ་མ་སྲིན་
སྡེ་བརྒྱད་ཀྱི་ལུས་ངག་ཡིད་གསུམ་དམ་ལ་ཐོགས་ནས། ཅི་བསྒོ་བ་བྱེད་ཅིང་
འདུག༔ ཀླུའི་ལུས་དམ་ལ་ཐོགས་ནས་བསམ་ཡས་རྩིག་ཅིང་འདུག༔ ངག་
དམ་ལ་ཐོགས་སློབ་དཔོན་གྱི་བཀའ་ཉན་ཟེར་ཅིང་འདུག ཡིད་དམ་ལ་མ་
ཐོགས་ནས༔ གནོད་པ་སྣ་ཚོགས་སྐྱེལ་བར་འདུག་པས༔ སློབ་དཔོན་གྱིས་
ཀླུ་འདུལ་བའི་ཏིང་ངེ་འཛིན་ལ་བཞུགས་པ་ལ༔ རྩིག་པ་མཁན་པོ་ཧཱ་ཤང་མ་
ཧཱ་ཡཱ་ན་དང་༔ ཧོར་ཡག་ཀྲ་ཀ་མ་ལ་སོགས་པས་རྩིག་བཟོ་ཟིན་ནས༔ ཤིང་
བཟོ་མཁན་པོ་རྒྱ་ནག་ལང་ཙང་༔ བལ་པོ་བསུ་ལ་སོགས་པས༔ སྟེའུ་ཀླད་ལ་
སྐོར་ཞིང་རྒྱལ་པོ་ཆེན་པོ་ཤིང་ག་ན་ཡོད༔ ཤིང་བརྡུགས་སོ་བྱས་པས༔ རྒྱལ་
པོ་སྐྲག་ཅིང་སྔངས་ཏེ༔ ཤིང་འདི་ཙམ་གང་ནས་བཙལ་སྙམ་ནས་ཐུགས་ཡིད་
བྱུང་བ་དང༌༔ ཟུར་ཕུག་རྒྱ་ལྕང་ཚལ་གྱི་ཀླུས་རྒྱལ་པོ་ལ་བར་ཆད་བྱས་ཏེ་
མི་དཀར་རྟ་དཀར་ཅན་ཞིག་ཏུ་སྤྲུལ་ནས་རྒྱལ་པོའི་དྲུང་དུ་འོང་སྟེ༔ རྗེ་ལགས་
བསམ་ཡས་ཀྱི་ཤིང་ཅི་དགོས་འབུལ་གྱི༔ སློབ་དཔོན་དགོངས་པ་བཀྲོལ་བར་
ཞུ་ཟེར་བས༔ རྗེ་ཡི་ཐུགས་ལ་དངོས་གྲུབ་ཡིན་པར་དགོངས་ནས༔ ཞལ་
གྱིས་བཞིས་ཏེ༔ རྒྱལ་པོས་སློབ་དཔོན་དགོངས་པ་བཀྲོལ་དུ་མི་འཇུག་རེ་ཟེར་
ནས་མནའ་བསྐྱལ་ལོ༔ དེ་ ནས་ རྒྱལ་ པོས་ མཆིམས་ཕུ་བྲེ་གུད་ དགེའུ་རུ
སློབ་དཔོན་གྱི་སྤྱན་སྔར་བྱོན་ནས༔ སློབ་དཔོན་དགོངས་པ་བཀྲོལ་བར་ཞུ་
བྱས་པས༔ མ་གནང་སྟེ༔ ཅིས་ཀྱང་དགོངས་པ་བཀྲོལ་བར་ཞུ༔ དངོས་
གྲུབ་ཆེན་པོ་བདག་གིས་རྙེད་བྱས་པས༔ སློབ་དཔོན་གྱི་དགོངས་པ་བཀྲོལ་
ནས༔ རྗེས་གོང་གི་ལོ་རྒྱུས་རྣམས་ཞུས་པ་དང་༔ སློབ་དཔོན་གྱི་ཞལ་ནས༔



--
-
-
-
o
༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 43
གཙུག་ལག་ཁང་གི་ཤིང་རང་བཞིན་གྱིས་འོང་བ་ཡིན་ཏེ༔ བདག་གིས་ལྷ་མ་
སྲིན་སྡེ་བརྒྱུད་གཞན་གྱི་ལུས་ངག་ཡིད་གསུམ་དམ་ལ་ཐོགས་པ་ལ༔ ཀླུའི་ཡིད་
དེམ་ལ་མ་ཐོགས་པས་དམ་ལ་བཏགས་སོ་སྙམས་ལགས་ཏེ༔ དུས་ལྔ་བརྒྱའི་ཐ་
མ་ལ་བབས་པའི་དུས་སུ༔ ས་གཞི་ཐམས་ཅད་ཀླུས་དབང་བྱེད༔ ནད་དུ་
མཛེ་རིགས་ བཅོ་ བརྒྱད་དར་ བ་འོང༌༔ མཐའ་ འདུལ་ དང་མིའི་ ཁང་ཁྱིམ་
ཐམས་ཅད་ཀླུ་ལ་སོང་བས་འཇིག༔ ས་སྟེང་ས་འོག་ཐམས་ཅད་ཀླུས་དབང་
བྱེད་པ་ཞིག་འོང་གསུངས་སོ༔ དེ་ནས་རྒྱལ་པོ་མར་བྱོན་པ་ན༔ ཀླུས་ཕུལ་
བའི་ཤིང་ཐམས་ཅད་གཙང་པོ་ལ་བསྐུར་ནས༔ བསམ་ཡས་ཀྱི་ན་བ་ལ་ཆགས་
སོ༔ དེ་ལྟར་རྒྱལ་པོས་ཉི་ཤུ་རྩ་གཅིག་སྟག་གི་ལོ་ལ་རྨང་བཏིང་ནས་བརྩིགས་
པ༔ རྟ་ཡི་ལོ་ལ་འབྱོངས་ཏེ༔ དབུ་རྩེ་རིམ་གསུམ་གོང་མ་ནི༔ རྒྱ་གར་ཆོས་
ཀྱི་གྲོལ་ཕུགས་ཡིན་པས་རྒྱ་གར་ལུགས་སུ་བཞེངས༔ བར་མ་ནི་ཞང་བོ་རྒྱ་ནག་
ཡིན་པས་རྒྱ་ནག་ལུགས་སུ་བཞེངས༔ འོག་མ་ནི་ཡབ་མེས་བོད་ཡིན་པས་བོད་
ཀྱི་ལུགས་སུ་བཞེངས༔ འཁོར་ས་ གསེར་གྱི་རི་བདུན༔ ཡག་ ཤ་ལྟག་འོག་
གཉིས་ཉི་ཟླའི་ཚུལ་དུ་བྱས༔ གླིང་བཞི་གླིང་ཕྲན་བརྒྱད༔ ཁྱད་པར་གླིང་
གསུམ༔ ཕྱི་ལྕགས་རི་དང་བཅས་པ༔ རྒྱལ་པོའི་ཐུགས་དགོངས་ལ་ཇི་ལྟར་
བསམ་པ་ལྟར་ འགྲུབ་ པས༔ དཔལ་ གྱི་ བསམ་ ཡས་ ལྷུན་ གྱིས་ གྲུབ་ པ་ ཞེས་
བྱའོ༔ དེ་ནས་པདྨས་ལུག་གི་ལོ་ལ་རབ་གནས་མཛད་པས༔ བྱིན་རླབས་
ཁྱད་པར་ཅན་ལྔ་བྱུང་བ་ནི༔ བྱང་ཆུབ་གླིང་གི་རྣམ་པར་སྣང་མཛད་ནམ་
མཁའ་ལ་འཕགས་པ་དང༌༔ དབུ་རྩེའི་ལྷ་ཐམས་ཅད་ཕྱིར་ཤར་གྱིས་བྱུང་བ་
དང་༔ རྗེ་ཡི་ཐུགས་དགོངས་ལ་ད་ནང་དུ་མི་ཚུད་སྙམ་ནས་སྐྲག་པ་དང་ །
སློབ་དཔོན་གྱིས་སེ་གོལ་ཅིག་བརྡབས་པས་ཐམས་ཅད་ནང་དུ་ཐིབས་ཀྱིས་ཚུད་
དོ༔ སྒོ་བཞིའི་རྡོ་རིང་སྟེང་དུ་དྲངས་ཀྱི་ཁྱི་བོ་ཆེ་བཞི་ཕྱོགས་བཞིར་ཐང་ངེ་
མཆོངས་ནས་སྐད་ཐེངས་གསུམ་གསུམ་རེ་ཕྱུང་༔ འཁོར་སའི་སྨྱུག་རིང་རིམ་
གྱིས་མ་སྐྱེས་པར་དུས་གཅིག་ལ་ཤར་གྱིས་བྱུང་༔ བདེ་བར་གཤེགས་པས་ནམ་



44
༄༅།།སློབ་དཔོན་པད་འབྱུང་གི་རྣམ་ཐར།
མཁའ་མངོན་སུམ་དུ་གང་ནས་འོད་ཟེར་དུ་བྱུང་སྟེ་ལྷ་རྣམས་ལ་ཐིམ་པ་དང༌༔
ནམ་མཁའི་ལྷ་བྲན་གྱིས་མེ་ཏོག་གི་ཆར་པ་ལ་སོགས་བྱུང་ངོ༌༔ སློབ་དཔོན་
པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ རྗེ་མངའ་བདག་རྒྱལ་པོ་
དང༌ སློབ་ དཔོན་ པདྨས་ དཔལ་ གྱི་ བསམ་ ཡས་ བཞེངས་ ཏེ་ རབ་ གནས་
མཛད་པའི་ལེའུ་སྟེ་བཅུ་གཅིག་པའོ



45
ལེའུ་བཅུ་གཉིས་པ། སློབ་དཔོན་རྣམ་གཉིས་དང་
ལོ་ཙཱ་བ་སྐ་ཅོག་གཉིས་ཀྱིས་ཆོས་བསྒྱུར་
ཞིང་གཏན་ལ་ཕབ་པའི་སྐོར།
དེ་ནས་སློབ་དཔོན་པདྨ་འབྱུང་གནས་དང༌༔ སློབ་དཔོན་བོ་དྷི་ས་ཏ་
[ཏཱ ]གཉིས༔ རྒྱ་གར་ཡུལ་དུ་བཞུད་པར་དགོངས་ནས༔ མངའ་བདག་ལ་
ཞུས་པས༔ བོད་ཡུལ་དབུས་སུ་སྐྱེས་པའི་བཙན་པོ་ཁྲི་སྲོང་ལྡེའུ་བཙན་དང༌༔
ཟ་ཧོར་ཡུལ་ནས་བྱོན་པའི་མཁན་པོ་བོ་དྷི་ས་ཏྭ་དང་༔ ཨུ་རྒྱན་ཡུལ་ནས་འོང་
བའི་པདྨ་འབྱུང་གནས་གསུམ༔ ཚེ་རབས་སྔ་མའི་དུས་ཙམ་ན༔ མ་གདྷཱ་ཡི་
ཡུལ་དག་ ཏུ མོན་ཕྲུག་སྤུན་གསུམ་དག་ཏུ་སྐྱེས༔ མཆོད་རྟེན་བརྩིགས་
ཤིང་སྨོན་ལམ་བཏབ༔ སྐྱེ་བ་སོ་སོར་སྨིན་པ་ལས༔ བོ་དྷི་ས་ཏཱ་བྲམ་ཟེར་
སྐྱེས༔ བཙན་པོ་དྲང་སྲོང་རིགས་ སུ་ སྐྱེས༔ བདག་ནི་ ཕྲ་མེན་ སྲིན་བུར་
སྐྱེས༔ དེ་གསུམ་དུས་གཅིག་འཚོགས་ནས་ནི༔ སྔ་མའི་མཆོད་རྟེན་དེ་ལ་
ནི༔ མཆོད་པ་ཆེན་པོ་རབ་ཕུལ་ཏེ༔ སྨོན་ལམ་སོ་སོར་འདི་ལྟར་བྱུང༌༔
དྲང་སྲོང་བུ་ཡི་སྨོན་ལམ་ནི༔ བདག་གི་འདི་ཡི་གྱི་མ་ལ༔ འཁྱགས་པའི་
འཁྱགས་རུམ་བོད་ཡུལ་དུ༔ ཆོས་སྐྱོང་རྒྱལ་པོར་སྐྱེས་ནས་ནི༔ སངས་རྒྱས་
བསྟན་པ་འཛུགས་པར་ཤོག དེ་སྐད་སྨོན་ལམ་བཏབ་པ་ཡིས༔ ད་ལྟ་ཆོས་
སྐྱོང་རྒྱལ་བོར་སྐྱེས༔ བྲམ་ཟེའི་བུ་ཡི་སྨོན་ལམ་ནི༔ བདག་ནི་མཁས་པ་པཎྜི་
ཏ༔ རིག་པའི་གནས་ལྔ་མཁས་པ་ཡིན༔ རྒྱལ་བའི་བསྟན་པ་འཛུགས་པ་
ཡི༔ སློབ་དཔོན་བྱེད་པར་སྨོན་ལམ་བཏབ༔ ད་ལྟ་བོ་དྷི་ས་ཏྭཱ་ཡིན༔ ཕྲ་
མེན་བུ་ཡི་སྨོན་ལམ་ནི༔ བདག་ནི་སྔགས་འཆང་མཐུ་སྟོབས་ཅན༔ རྒྱལ་
བའི་བསྟན་པ་སྲུང་བར་ཤོག༔ དེ་སྐད་དུ་ནི་སྨོན་ལམ་བཏབ༔ རྒྱལ་པོའི་



༄༅།སློབ་དཔོན་པད་འབྱུང་གི་རྣམ་ཐར།
ཐུགས་དགོངས་སྒྲུབ་པ་ཡིན༔ སྨོན་ལམ་བཏབ་པའི་མཐུ་བཙན་པས༔ ཟ་
ཧོར་ཨུ་རྒྱན་བོད་ཀྱི་ཡུལ༔ སོ་སོར་སྐྱེས་ཀྱང་བོད་ཡུལ་དུ༔ དཔོན་སློབ་ཡོན་
མཆོད་གྱུར་པ་ཡིན༔ རྒྱལ་པོའི་ཐུགས་དམ་བསམ་ཡས་འདི༔ སྟག་ལ་རྨང་
བཏིང་རྟ་ལ་འབྱོངས༔ ལོ་ལྔས་གཏན་ལ་ཕབ་ནས་བཞག༔ བགེགས་ཞི་
བསམ་ཡས་ ལྷུན་ གྱིས་ གྲུབ༔ རྒྱལ་ པོའི་ ཐུགས་ དགོངས་ རྫོགས་ པར་ བྱས༔
མཁན་པོ་བོ་བྷིས་[དྷི་ས]ཏཱ་དང༌༔ ཨུ་རྒྱན་པདྨ་འབྱུང་གནས་བདག༔ རྒྱ་
གར་ཡུལ་ དུ་ འགྲོ་ བར་ ཞུ༔ ཞེས་ གསུངས་ པས༔ རྒྱལ་ པོས་ སློབ་ དཔོན་
གཉིས་ལ་ གསེར་ བྲེ་ རེ་ རེས་ དངུལ་ སྐྱོགས་ བཀང་ ནས་ འཇིག་ རྟེན་ གྱི་ སྤྱན་
གཟིགས་མང་དུ་དྲངས་ནས༔ ཕྱག་འཚལ་བསྐོར་བ་བྱས་སྤྱན་ཆབ་བཏོན་
ནས་ཞུ་བ་ཕུལ་བ༔ ཨེ་མ་ཧོ༔ སློབ་དཔོན་རྣམ་གཉིས་བདག་ལ་གསོན༔
སྐྱེ་བ་སྔར་ཡང་སྨོན་ལམ་བཏབ༔ རྒྱ་གར་ཡུལ་དུ་སྐྱེས་ནས་ནི༔ སྨོན་ལམ་སོ་
སོར་བཏབ་པ་ཡིས༔ སློབ་དཔོན་རྣམ་གཉིས་རྒྱ་གར་ཡུལ༔ དམ་པ་ཆོས་ཀྱི་
ཡུལ་དུ་སྐྱེས༔ བདག་ནི་གདོང་དམར་བོད་ཀྱི་ཡུལ༔ ལས་ཀྱིས་བདས་ནས་
རྒྱལ་པོར་སྐྱེས༔ བསོད་ནམས་མི་ཆུང་མགོ་ནག་རྗེ༔ རྟ་ཡི་ལོ་ལ་བྲག་དམར་
དུ༔ རྒྱ་བཟའ་ ཨང་ ཅུང་ལུས་ལ་སྐྱེས༔ བཅུ་ གསུམ་ལོན་ ནས་ ཡབ་དང་
བྲལ༔ ཉི་ ཤུ་ལོན་ནས་ དགེ་ སེམས་ སྐྱེས༔ རྩ་ གཅིག་ སྟག་ལ་ རྨིང་བཏིང་
ནས༔ སློབ་དཔོན་བོ་དྷི་ས་ཏྭ་ཡིས༔ ས་གཞི་བྱིན་གྱིས་བརླབས་ལགས་ཀྱང་
༔ བགེགས་ཀྱིས་འགྲུབ་དུ་མ་སྟེར་བས༔ སློབ་དཔོན་པདྨ་སྤྱན་དྲངས་ན༔
རྒྱལ་པོའི་བསམ་པ་འགྲུབ་བོ་ཞེས༔ བོ་དྷི་ས་ཏུས་ལུང་བསྟན་བཞིན༔ སྔོན་
གྱི་ཐུགས་དམ་དབང་བཙན་བྱོན༔ སྟག་ནས་རྟ་ཡི་ལོ་ལ་འབྱོངས༔ སྔ་མ་སྐུ་
དྲིན་ཆེ་ལགས་ཀྱང་༔ སྤྲུལ་སྐུ་མངལ་སྐུ་རྣམ་གཉིས་ཀྱིས༔ ད་རུང་བདག་
ཉིད་མ་ འདས་ པར༔ སློབ་ དཔོན་ རྣམ་ གཉིས་ མི་ བཞུད་ པར༔ ཐུགས་
དགོངས་བསྒྱུར་ལ་བཀའ་གནང་ཞུ༔ ཞེས་ཞུ་བ་ཕུལ་བས༔ སློབ་དཔོན་
རྣམ་གཉིས་བཀའ་བགྲོས་ནས༔ སློབ་དཔོན་པདྨའི་ཞལ་ནས༔ རང་རེ་སྤུན་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ།
47
གསུམ་ཚེ་རབས་སྔ་མ་ནས་ཡང་སྔ་འདི་གསུམ་གྱི་འབྲེལ་པ་ཡོད་པ་ཡིན་པས༔
རྒྱལ་པོའི་ཞལ་ངོ་མི་བསྒྱུར་བར་བྱ་གསུངས་པས་བོ་དྷི་ས་ཏྭའི་ཞལ་ནས༔ ཤིན་
ཏུ་ལེགས་པས་དེ་བཞིན་དུ་བགྱིད་གསུངས་ནས༔ སློབ་དཔོན་གྱིས་རྒྱལ་པོ་ལ་
གསུངས་པ༔ རང་རེ་དཔོན་སློབ་རྣམ་པ་གསུམ༔ སྐྱེ་བ་གསུམ་གྱི་སྨོན་ལམ་
གྱི༔ ལས་འཕྲོ་སྨིན་ལས་བོད་དུ་ཚོགས༔ སྔ་མ་བཙན་པོ་གྱེས་པར་བྱས
ད་ཡང་ཞལ་ངོ་མི་བསྒྱུར་འཚལ༔ གསུངས་པས་རྒྱལ་པོ་ཡང་ཤིན་ཏུ་དགྱེས་
སོ༔ དེ་ནས་རྒྱལ་བོས་སློབ་དཔོན་རྣམ་གཉིས་ལ་ཆོས་གསུང་བའི་ཞུ་བ་ཕུལ་
ཏེ༔ གསེར་གྱི་ཁྲི་ལ་སློབ་དཔོན་པདྨ་བཞུགས༔ དངུལ་གྱི་ཁྲི་ལ་བོ་དྷི་ས་ཏཱ་
བཞུགས༔ གུང་གྲལ་ལ་རྒྱལ་པོ་ཉིད་བཞུགས། གྲལ་ལ་ ཅོག་རོ་ཀླུའི་རྒྱལ་
མཚན་དང༌ ༔ སྐ་བ་དཔལ་བརྩེགས་གཉིས་གབ་ཙེའི་ཁྲི་ལ་བཞུགས་ནས་
སློབ་དཔོན་གཉིས་ལ་གསེར་གྱི་མཎྜལ་ཁྲུ་གང་བ་རེ་རེ་ལ༔ གཡུའི་ཚོམ་བུ་གླིང་
བཞི་རི་རབ་དང་བཅས་པ་རེ་རེ་ཕུལ༔ ལོ་ཙཱ་བ་གཉིས་ལ་ཡང་རིན་པོ་ཆེའི་
མཎྜལ་རེ་རེ་ཕུལ་ནས༔ ཆོས་གསུངས་པར་ཞུ་བ་ཕུལ་བ་ནི༔ ཨེ་མ་ཧོ༔ རྒྱ་
གར་ཡུལ་དུ་སྐུ་འཁྲུངས་ཤིང་༔ མཁས་གྲུབ་པཎྜི་ཏར་གྱུར་ནས༔ དམ་པའི་
ཆོས་ལ་མངའ་བརྙེས་པའི༔ སློབ་དཔོན་ཆེན་པོ་རྣམ་གཉིས་ཀྱིས༔ སྔགས་
དང་མཚན་ཉིད་ཆོས་རྣམས་ཀུན༔ མ་ལུས་ཚིམས་པར་བཤད་དུ་གསོལ༔
ལོ་ཙཱ་གཉིས་ཀྱིས་བསྒྱུར་བར་ཞུ༔ བོད་ཡུལ་མུན་པ་འཐིབས་པ་ལ༔ ཆོས་ཀྱི་
སྒྲོན་མེ་སྦར་དུ་གསོལ༔ ཉོན་མོངས་མེ་ཡིས་འཚིག་པ་ལ༔ ཆོས་ཀྱི་ཆར་བ་
དབབ་ཏུ་གསོལ༔ ཞེས་ཆོས་གསུངས་བའི་ཞུ་བ་ཕུལ་བས༔ སློབ་དཔོན་
གཉིས་ཀྱི་ཞལ་ནས༔ ཨེ་མ་ཧོ༔ རྒྱལ་པོ་ཆེན་པོ་ལགས༔ བོད་ཀྱི་མི་ནི་དད་
པ་ཆེན་པོ་མེད་ལ༔ བློན་པོ་རྣམས་ནི་ཆོས་ལ་གནག་པས་ན༔ འབྱུང་པོ་
རྣམས་ཀྱིས་བར་ཆོད་བྱེད་པས༔ བར་ཆད་མེད་པའི་རྟེན་འབྲེལ་བསྒྲིགས་
འཚལ་བས༔ རྒྱལ་བོ་ཉིད་རང་ཆོས་ཀྱི་བཀའ་ཁྲིམས་ཆོས་ཤིག་གསུངས་པས༔
རའ་་ངོ་མ་ཆོས་་ཁིར་ན་་བཅས་་ཏེ༔ འ་ཨ་ལོ་ཆས་ཨེའ་་གི་འོ་འི་གཞག་ས་ར་ཆང་



48
༄༅།སློབ་དཔོན་པད་འབྱུང་གི་རྣམ་ཐར།
-
ལ༔ སློབ་དཔོན་པདྨ་དང་ཅོག་རོ་ཀླུའི་རྒྱལ་མཚན་གཉིས་ཀྱིས༔ གསང་
སྔགས་ནང་གི་རྒྱུད་སྡེ་བཅོ་བརྒྱད་སོགས་བསྒྱུར་ཏེ༔ དང་པོ་གསང་སྔགས་ཀྱི་
སྒྲུབ་པ་ལ་བར་ཆད་མི་འབྱུང་བར་བྱ་བའི་ཕྱིར༔ གཟི་ལྡན་འབར་བ་མཚམས་
ཀྱི་རྒྱུད༔ བདག་ཏུ་འཛིན་པ་འཁོར་བའི་རྒྱ་ཡིན་པས༔ འཁོར་བ་ཆོས་ཉིད་
དུ་བསྒྲལ་ནས་ཕུང་པོ་ལྷའི་དཀྱིལ་འཁོར་དུ་བསྒྲུབ་པར་བྱ་བའི་ཕྱིར༔ ཞི་བ་
དམ་པ་ལྷའི་རྒྱུད༔ བདུད་དང་མུ་སྟེགས་སྲིན་པོ་དྲེགས་པ་ཚར་གཅོད་པའི་
ཕྱིར༔ སྐུའི་སྒྲུབ་ལུགས་བསྐལ་བ་མེ་ལྟར་འབར་བའི་རྒྱུད༔ གསུང་གི་སྒྲུབ་
པ་དབང་ཆེན་འདུས་པའི་རྒྱུད༔ ཐུགས་ཀྱིས་སྒྲུབ་པ་ཁྲོ་བོ་པུཎྜ་རཱི་ཀའི་རྒྱུད
ཡོན་ཏན་གྱི་སྒྲུབ་པ་ལྷ་མོ་མ་གོལ་བའི་རྒྱུད༔ ཕྲིན་ལས་ཀྱི་སྒྲུབ་པ་རིག་འཛིན་
གྲུབ་པའི་རྒྱུད༔ རིག་སྔགས་སྤྱིའི་སྒྲུབ་ལུགས་ཀྱི་རྒྱུད་དཔལ་ཧེ་རུ་ཀ་འདུས་
པའི་རྒྱུད༔ འཇམ་དཔལ་སྐུའི་རྒྱུད་ཟླ་གསང་ནག་པོ༔ པདྨ་གསུང་གི་རྒྱུད་
རྟ་མཆོག་རོལ་བ༔ ཡང་དག་ཐུགས་ཀྱི་རྒྱུད་ཧེ་རུ་ཀ་གལ་པོ་དང༌༔ འཇིག་
རྟེན་ལས་འདས་པའི་མདོ༔ བདུད་རྩི་ཡོན་ཏན་གྱི་རྒྱུད་བདུད་རྩི་རོལ་བ་ཆེ་
ཆུང་དང་༔ ལུང་བམ་པོ་བརྒྱད་པ་དང་༔ ཕུར་པ་ཕྲིན་ལས་ཀྱི་རྒྱུད་བིདྡྷོཏྟ་
མ་འབུམ་སྡེ༔ མ་མོ་རྦོད་གཏོང་གི་རྒྱུད་འབུམ་གྱི་ཏི་ཀའི་ལུང་༔ སྒྲུབ་པ་སྡེ་
དྲུག་གི་རྒྱུད་ལུང་༔ འཕྲིན་ལས་ཁ་སྐོང་བ་དང་རྒྱན་གདག་པའི་ཕྱིར༔ ཤེས་
པ་སྟོང་གིས་བརྒྱན་པའི་རྒྱུད༔ ལས་རྒྱ་མཚོ་ཇི་ལྟར་བྱ་བ་བསྟན་པའི་ཕྱིར༔
ཀརྨ་མཱ་ལེ་འཕྲིན་ལས་ཀྱི་རྒྱུད༔ བསོད་ནམས་ཡེ་ཤེས་ཀྱི་ཚོགས་རྫོགས་པར་བྱ་
བའི་ཕྱིར་ཚོགས་རྒྱུད་ཆེ་ཆུང༌༔ མཆོད་པ་མི་ཟད་པའི་གཏེར་དུ་བྱིན་གྱིས་
བརླབ་པའི་ཕྱིར༔ ནམ་མཁའ་མཛོད་བྱིན་རླབས་ཀྱི་རྒྱུད༔ སྒྲོལ་བ་གནས་
སུ་དག་པའི་ཕྱིར༔ སྟོབས་ཀྱིས་ཡོངས་སྒྲོལ་གྱི་རྒྱུད༔ སྦྱོར་བ་གནས་སུ་དག་
པར་བྱ་བའི་ཕྱིར༔ ཐིག་ལེ་བདེ་བ་ཀློང་གི་རྒྱུད༔ བརྟུལ་ཞུགས་དྲག་པོ་བྱ་
བའི་ཕྱིར༔ གླང་པོ་ཆེ་རབ་འབོག་གི་རྒྱུད༔ བཀྲ་ཤིས་པ་ལ་སྦྱིན་སྲེག་བྱ་བའི་
ཕྱིར༔ ཟ་བྱེད་རོལ་པའི་རྒྱུད༔ ལས་ཐམས་ཅད་ཀྱི་སྔོན་དུ་འགྲོ་བ་ནི་གཏོར་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ།
49
མ་ཡིན་པའི་ཕྱིར༔ གཏོར་ལུང་ཆེ་ཆུང་གི་རྒྱུད༔ ཕྱི་འཁོར་སྐྱོང་བའི་ལྷག་མ་
ལ་དབང་བ་རྣམས་ལ་ལས་བཅོལ་བའི་ཕྱིར༔ དཔལ་འབར་ཁྲོ་མོའི་རྒྱུད
དགྲ་བགེགས་མནན་ཅིང་གཟིར་བའི་ཕྱིར༔ ཞིང་བཅུ་སྒྲོལ་བའི་རྒྱུད༔ དེ་
རྣམས་ནི་མ་ཧཱ་ཡོ་གའི་རྒྱུད་སྡེ་ཡིན་ནོ༔ ཨ་ནུ་ཡོ་གའི་རྒྱུད་སྡེ་ལ༔ མདོ་བཞི་
སྡོམ་དང་ལྔ་སྟེ༔ དེ་རྣམས་ནི་ཀུན་འདུས་རིན་པོ་ཆེ་རིག་པའི་མདོ༔ ཡེ་ཤེས་
རྔམ་པ་གློག་གི་འཁོར་ལོའི་མདོ༔ དུར་ཁྲོད་ཁུ་བྱུག་རོལ་བའི་མདོ༔ སེམས་
ལུང་ཆེན་མོའི་མདོ་རྣམས་དང༌༔ སངས་རྒྱས་ཐམས་ཅད་དགོངས་པ་འདུས་
པའི་མདོ་ནི་བཀའ་ཐམས་ཅད་ཀྱི་སྡོམ་དུ་བཞག་པ་ཡིན་ནོ༔ གསང་བ་སྡེ་དྲུག་
ནི༔ སྐུའི་རྒྱུད་སངས་རྒྱས་མཉམ་སྦྱོར༔ གསུང་གི་རྒྱུད་ཟླ་གསང་ཐིག་ལེ་
ཐུགས་ཀྱི་རྒྱུད་གསང་བ་འདུས་པ༔ ཡོན་ཏན་གྱི་རྒྱུད་རྣམ་སྣང་སྒྱུ་འཕྲུལ་དྲྭ་
བ༔ ཕྲིན་ལས་ཀྱི་རྒྱུད་ཀརྨ་མཱ་ལེ༔ མཇུག་རྒྱུད་དོན་བསྡུས་པ་རྡོ་རྗེ་གདན་
བཞིའི་རྒྱུད་དོ༔ སྒྱུ་འཕྲུལ་སྡེ་བརྒྱད་ནི༔ སེམས་དང་ཡེ་ཤེས་རང་ལུགས་སུ་
བསྟན་པ་གསང་བའི་སྙིང་པོ༔ ཕྲིན་ལས་ཁ་ཚང་བ་བསྟན་པ་སྒྱུ་འཕྲུལ་བཞི་
བཅུ་བ༔ དབང་མངོན་དུ་གྱུར་པ་སྒྱུ་འཕྲུལ་བླ་མ༔ དམ་ཚིག་དང་ལྡན་པའི་
མན་ངག་ཏུ་གྱུར་བ་སྒྱུ་འཕྲུལ་ལེའུ་ལག༔ དོན་བསྡུས་ནས་བསྟན་པ་སྒྱུ་འཕྲུལ་
བརྒྱད་པ༔ རོལ་པ་མངོན་དུ་གྱུར་པ་ལྷ་མོ་སྒྱུ་འཕྲུལ༔ དེ་རྣམས་ཀྱི་མ་ཚང་
བ་ཁ་བསྐང་བ་སྒྱུ་འཕྲུལ་བརྒྱད་ཅུ་པ དོན་དམ་པ་ཡེ་ཤེས་ སུ་ བཤད་པ་
འཇམ་དཔལ་སྒྱུ་འཕྲུལ་ལོ༔ དེ་རྣམས་གསང་སྔགས་ནང་གི་རྒྱུད་སྡེ་རྣམས་
ཡིན་ཏེ༔ སློབ་དཔོན་པདྨ་འབྱུང་གནས་དང་༔ ལོ་ཙཱ་བ་ཅོག་རོ་ཀླུའི་རྒྱལ་
མཚན་གཉིས་ཀྱིས་བསྒྱུར་རོ༔ རྒྱུ་དཔེ་རྒྱ་གར་གྱི་ཤཱི་ན་ལེནྡྲའི་གཙུག་ལག་ཁང་
ནང་ན་བཞུགས༔ སློབ་དཔོན་པདྨས་རྫུ་འཕྲུལ་གྱིས་བླངས་ཏེ༔ རྒྱ་གར་ན་
མ་ལུས་པར༔ ད་ལྟ་དཔལ་བསམ་ཡས་དཀོར་མཛོད་ན་བཞུགས་སོ༔ སློབ་
དཔོན་བོ་དྷི་ས་ཏྭ་དང་༔ ལོ་ཙཱ་བ་སྐ་བ་དཔལ་བརྩེགས་ཀྱིས་གསང་སྔགས་ཕྱི་
པ་རྣམས་བསྒྱུར་ཏེ༔ དེ་ཡང་བྱ་བའི་ཆོས་སྤྱིའི་རྒྱུད་ལས༔ རིག་སྔགས་



50
༄༅།སློབ་དཔོན་པད་འབྱུང་གི་རྣམ་ཐར།
ཐམས་ཅད་ ཀྱི་ཁོག་འབུབས་པ་ ཀྲི་ཡ་དབུང་བཟང་ གི་ རྒྱུད༔ རིག་ སྔགས་
ཐམས་ཅད་ཀྱི་དབང་བསྐུར་ཕྱག་ན་རྡོ་རྗེ་དབང་གི་རྒྱུད རིག་སྔགས་ཐམས་
ཅད་ཀྱི་གསལ་ བྱེད་ རིག་ མཆོག་ གི་རྒྱུད༔ རིག་ སྔགས་ ཐམས་ ཅད་ ཀྱི་དོན་
འདུས་པ་སུ་སིདྷི་ཀར་ལེག་ལེགས]བར་གྲུབ་པའི་རྒྱུད༔ རིག་སྔགས་ཐམས་
ཅད་ཀྱི་ཕྲིན་ལས་ཁམས་གསུམ་རྣམ་པར་རྒྱལ་བའི་རྒྱུད༔ རིག་སྔགས་ཐམས་
ཅད་ཀྱི་དགོངས་པ་བསྟན་པ་བསམ་གཏན་ཕྱི་མའི་རྒྱུད་དང་དྲུག་གོ༔ བྱ་བ་བྱེ་
བྲག་གི་རྒྱུད་ནི༔ རིགས་གསུམ་མགོན་པོའི་སྐོར་ལས༔ སྤྱན་རས་གཟིགས་
ཀྱི་སྐོར་ནི༔ པདྨ་ཅོད་པན་རྩ་བའི་རྒྱུད༔ པདྨ་བརྩེགས་པ་སྔགས་ཀྱི་རྒྱུད་
ཆོ་ག་ཟབ་མོ་སྔགས་ཀྱི་རྒྱུད༔ ཡིད་བཞིན་ནོར་བུ་འཁོར་ལོས་སྒྱུར་བའི་རྒྱུད
ཨ་མོ་གྷ་པཱ་ཤ་སྟེ་དོན་ཡོད་ཞགས་པའི་རྒྱུད༔ ཟ་མ་ཏོག་ཆེ་ཆུང་བཀོག་པ་ལ་
སོགས་པའི་ རྒྱུད་དོ༔ འཇམ་ དཔལ་ ཀྱི་ སྐོར་ ལ༔ འཇམ་དཔལ་ ཡེ་ ཤེས་
སེམས་དཔའི་དྲི་མ་མེད་པའི་རྒྱུད༔ འཇམ་དཔལ་ཤེས་རབ་རྣོན་པོའི་རྒྱུད
འཇམ་དཔལ་དྲྭ་བ་གཅོད་པའི་རྒྱུད༔ འཇམ་དཔལ་གྱི་མཚན་ཡང་དག་པར་
བརྗོད་པ་བསྟོད་པ་གླུར་བླངས་པའི་རྒྱུད་ལ་སོགས་པའོ༔ ཕྱག་ན་རྡོ་རྗེའི་སྐོར་
ལ༔ ཕྱག་ན་རྡོ་རྗེ་དབང་བསྐུར་བའི་རྒྱུད༔ རྡོ་རྗེས་འོག་གི་རྒྱུད༔ རྡོ་རྗེས་
བླའི་རྒྱུད༔ འབྱུང་པོ་འདུལ་བྱེད་ཀྱི་རྒྱུད༔ རྡོ་རྗེ་བེ་ཅོན་གྱི་རྒྱུད༔ རྡོ་རྗེ་
བདེ་ཁྲོས་ཀྱི་རྒྱུད༔ རྡོ་རྗེ་རྣོན་པོའི་རྒྱུད༔ རྡོ་རྗེས་གསང་བ་བསྟན་པའི་
རྒྱུད༔ རྡོ་རྗེ་མེ་རིའི་རྒྱུད་ལ་སོགས་པའོ༔ གཞན་ཡང་གཟུངས་གྲྭ་ལྔ་དང༌༔
གཟུངས་སུམ་བརྒྱ་དྲུག་ཅུ་ལ་སོགས་པའོ༔ ཨུ་བྷ་ཡའི་རྒྱུད་བཞི་ལ༔ རྣམ་
སྣང་མངོན་པར་བྱང་ཆུབ་པའི་རྒྱུད༔ མེ་དཔུང་འབར་བ་ཉོན་མོངས་སྲེག་
པའི་རྒྱུད ལག་ ན་ རྡོ་ རྗེ་ དབང་ བསྐུར་ བའི་ རྒྱུད༔ རྣམ་ པར་ མི་ རྟོག་
དགོངས་པའི་རྒྱུད་དོ༔ ཡོ་ག་ལ་གཞུང་ཆེན་པོ་བམ་པོ་སུམ་བརྒྱ་ཡོད་པ་མ་
འགྱུར་ཏེ༔ ཡོ་གའི་རྒྱུད་སྡེ་ཆེན་པོ་བཞི་ལས༔ མཱུ་ལ་ཏནྡྲ་རྩ་བའི་རྒྱུད་ཏ་ཐཱ་
སཾ་གྲཧ༔ བྷཱ་ཥ་རྡོ་རྗེ་རྩེ་མོའི་རྒྱུད༔ ཤྲཱི་པར་མཱ་དི་དཔལ་མཆོག་དང་པོའི་
A
Old



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 51
རྒྱུད༔ སརྦས་མུ་ཙྪ་རྟོག་པ་བསྡུས་པའི་རྒྱུད༔ དེ་རྣམས་གསང་སྔགས་ཕྱིའི་
རྒྱུད་སྡེ་རྣམས་ཡིན་ཏེ༔ སློབ་དཔོན་བོ་དྷི་ས་ཏྭ་དང༌༔ ལོ་ཙཱ་བསྐ་བ་དཔལ་
བརྩེགས་གཉིས་ཀྱིས་བསྒྱུར་ནས༔ རྒྱ་དཔེ་རྣམས་བསམ་ཡས་དཀོར་མཛོད་ན་
བཞུགས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་ རབས་ དྲི་མ་མེད་ པ་
ལས༔ སློབ་དཔོན་རྣམ་གཉིས་དང་ལོ་ཙཱ་བ་སྐ་ཅོག་གཉིས་ཀྱིས་གསང་སྔགས་
ཀྱི་ཆོས་བསྒྱུར་ཞིང་གཏན་ལ་ཕབ་པའི་ལེའུ་སྟེ་བཅུ་གཉིས་པའོ༔



ལེའུ་བཅུ་གསུམ་པ། སློབ་དཔོན་ནམ་མཁའི་
སྙིང་བོ་གྲུབ་པ་ཐོབ་པའི་སྐོར།
0
དེ་ནས་ སློབ་ དཔོན་པདྨའི་ ཐུགས་དགོངས་ལ༔ བོད་ཀྱི་རྗེ་འབངས་
རྣམས་ངའི་ཆོས་འདི་ལ་ཡིད་ཆེས་པར་བྱ་བའི་ཕྱིར༔ རྒྱ་གར་དུ་ཞུ་གཏུགས་ལ་
བཏང་དགོས་སྙམས་ནས༔ རྒྱལ་པོ་ལ་གསུངས་པ༔ རྒྱལ་པོ་ཆེན་པོ་ལགས༔
བོད་ཀྱི་རྗེ་འབངས་རྣམས་ངའི་ཆོས་ལ་ཡིད་ཆེས་པར་བྱ་བ་དང༌༔ ཁྱེད་རང་
རྣམས་སྤྲོས་པ་གཅོད་པར་བྱ་བའི་ཕྱིར༔ གསང་སྔགས་རྡོ་རྗེ་ཐེག་པའི་ཆོས་
ཕྱག་རྒྱ་ཆེན་པོ་མཆོག་གི་དངོས་གྲུབ་ཚེ་གཅིག་ལ་འཐོབ་པའི་གདམས་པ༔ རྒྱ་
གར་གྱི་མཁས་གྲུབ་རྣམས་ལ་ཞུར་ཐོང་༔ ལར་བོད་འདིར་གྲུབ་ཐོབ་འགའ་མ་
བྱུང་ན༔ ཕྱི་རབས་ཡིད་མི་ཆེས་པ་ཡིན་ནོ་གསུངས་པས༔ རྒྱལ་པོས་ཀྱང་
ཐུགས་ཀྱིས་དགོངས་ནས༔ སློབ་དཔོན་བོ་དྷི་ས་ཏྭ་ལ་བོད་ཀྱི་མི་ལྔ་རབ་ཏུ་
བྱུང་སྟེ༔ གནུབས་ནམ་མཁའི་སྙིང་བོ༔ གྲུ་གུ་ཨེ་ཕུག་ཤ༔ རླངས་དཔལ་
གྱི་སེངྒེ༔ རུ་ལེའི་སི་ཧ་རཱ་ཛ༔ འབྲེ་རྒྱལ་བའི་བློ་གྲོས༔ དེ་ལྔ་ཞབས་འོག་
ནས་རྡེའུ་བཏོན་ནས་དབུའི་མཆོད་གནས་སུ་བཀུར་བར་བཀའ་ལ་བཏགས་སོ
རྒྱ་བོད་ཀྱི་སྐད་འགྱུར་ཐམས་ཅད་བསླབས་ཏེ༔ གསེར་ཕྱེ་བྲེ་རེ་བསྐུར་ནས༔
རྒྱ་གར་དུ་གསང་སྔགས་ཀྱི་ཆོས་ཚོལ་དུ་བཏང་བས༔ ལོ་ཙཱ་བ་མི་ལྔས་དཀའ་
བ་དང་དུ་བླང་ནས་རྒྱ་གར་དུ་ཕྱིན་ཏེ་ཤར་ཕྱོགས་ཀམ་རཱུ་བ་ཞེས་བྱ་བར་
བུད་མེད་ཅིག་དང་ཕྲད་དེ༔ ད་ལྟར་རྒྱ་གར་ན་གསང་སྔགས་ཀྱི་ཆོས་ལ་གྲུབ་
པ་ཐོབ་པ་ཇི་སྐད་བྱ་བ་ཡོད་དྲིས་པས༔ བུད་མེད་དེ་ན་རེ གསེར་བྲག་བྱ་
ཁྱུང་ཚལ་བྱ་བ་ན༔ སློབ་དཔོན་ཧཱུྃ་ཀཱ་ར་བྱ་བ་བཞུགས་ཟེར་བས༔ ལོ་ཙཱ་བ་
ལྔ་པོ་སློབ་དཔོན་ཧཱུྃ་ཀཱ་རའི་ཐད་དུ་ཕྱིན་ཏེ༔ ཉེ་གནས་སོ་སོ་ཁྱད་དེ་བ་བྱ་བ་ལ་
00
OIO



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 53
གསེར་བྱིན་ནས༔ ངེད་བོད་ཀྱི་རྒྱལ་པོས་སློབ་དཔོན་ལ་ཆོས་ཞུ་བཏང་བ་ཡིན་
པས་ཁྱེད་ཀྱིས་མཇལ་རོགས་བྱེད་དགོས་བྱས་པས༔ སློབ་དཔོན་བསྐོར་ཁང་
དགུ་རིམ་གྱི་ནང་ན་དགོངས་པ་མཛད་ཅིང་བཞུགས་པས༔ ངས་མཇལ་དུ་མི་
བཏུབ་པས་ཁྱེད་རང་རྣམས་ངས་ནང་དུ་ཁྲིད་ཀྱིས༔ སློབ་དཔོན་གྱི་སྤྱན་སྔར་
བཙན་ཐབས་ སུ་ སོང་ ལ༔ གསེར་ ཕུལ་ ལ་ ཆོས་ ཞུས་ དང་ གནང༌ སྟེ་ འོང་
གསུངས་ནས༔ ཉེ་གནས་ཀྱིས་བསྐོར་ཁང་དགུ་རིམ་གྱི་སྒོ་ཕྱེས་ཏེ་བོད་ཀྱི་བརྡེ་
ལྔ་སློབ་དཔོན་གྱི་སྤྱན་སྔར་ཕྱིན་ནས༔ ཕྱག་འཚལ་གསེར་ཕུལ་ཏེ༔ སློབ་
དཔོན་ཆེན་པོ་ལགས༔ ངེད་བོད་ཀྱི་ཆོས་སྐྱོང་བའི་རྒྱལ་པོས་ཚེ་འདི་ཉིད་ལ
ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པའི་ཆོས་ཞིག་བཙལ་དུ་བཏང་བ་ཡིན་
པས༔ སློབ་དཔོན་གྱིས་གནང་བར་ཞུ༔ མ་ལོན་ན་ངེད་རྣམས་ལ་ཁྲིམས་
ཕོག་པ་ཡོད༔ སློབ་དཔོན་གྱིས་ཐུགས་རྗེས་བཟུང་འཚལ་ཞུས་བས༔ སློབ་
དཔོན་གྱི་ཞལ་ནས༔ བོད་ཀྱི་རྒྱལ་པོ་བྱང་ཆུབ་སེམས་དཔའི་རིགས་ཅན་ཆོས་
ལ་ཐུགས་དགོངས་གཞོལ་བ་ངོ་མཚར་ཆེའོ༔ ཁྱེད་རྣམས་ཀྱང་དཀའ་བ་སྲོག་
དང་བསྡོས་ནས་འོང་བ་དང་འཕྲད་པ་ལས་འབྲེལ་ཡོད་པ་ཡིན་པས༔ ད་སྔོན་
ལ་དབང་བསྐུར་དགོས་གསུངས་ནས༔ དབང་བསྐུར་གསང་སྔགས་ཀྱི་རྩ་བ་
ཡིན་པས༔ དབང་མ་བསྐུར་ན་གསང་སྔགས་བཤད་དུ་མི་བཏུབ༔ སྒྲུབ་ཏུ་
མི་རུང་གསུངས་ཏེ༔ ཟླ་གམ་དྲུག་ཅུ་རྩ་བརྒྱད་པའི་དཀྱིལ་འཁོར་ཞལ་ཕྱེ་ནས་
དབང་བསྐུར་བས༔ ཁྲག་འཐུང་དྲུག་ཅུ་རྩ་བརྒྱད་ཀྱིས་ཞལ་བསྟན༔ དེ་
ནས་ཟླ་གམ་ལྔ་བཅུ་རྩ་བརྒྱད་པ་དང༌༔ ཟླ་གམ་དགུ་བ་དང༌༔ ཟླ་གམ་
གཅིག་པ་དང༌༔ ཟླ་གམ་གསུམ་པ་བང་རིམ་གསུམ་པ་སྟེ༔ དེ་ལྟར་དཀྱིལ་
འཁོར་རྣམས་རིམ་པར་ཞལ་ཕྱེས་ ལྷའི་ཞལ་ བསྟན༔ སྨན་སྒྲུབ་པའི་དཀྱིལ་
འཁོར་གསུམ་ལས༔ པདྨ་འདབ་བརྒྱད་ཁྲོལ་བུ་ལི་སྒྲུབ་པ༔ འཁོར་ལོ་རྩིབ་
བརྒྱད་ཕྱེ་མའི་སྒྲུབ་པ༔ ཟླ་གམ་དགུ་པ་དམ་རྫས་རློན་ སྦྱོར་ གྱི་ སྒྲུབ་ པ་ སྟེ་
དཀྱིལ་འཁོར་ དེ་ གསུམ་ དུ་ བདུད་ རྩི་ སྨན་ གྱི་ དབང་ བསྐུར་ ནས་ ལྷའི་ ཞལ་



༄༅།སློབ་དཔོན་པད་འབྱུང་གི་རྣམ་ཐར།
-
-
-
-
བསྟན༔ དེ་ ནས་ བཀྲ་ ཤིས་ ཡང་ དག་ པའི་ རྫས་ ལ་ ཚེ་ སྒྲུབ་ པ༔ མཁའ་
དབྱིངས་ཡུམ་གྱི་བྷ་ག་ལ་ཚེ་སྒྲུབ་པ༔ གསང་བ་ཡང་དག་པའི་དབྱིངས་ལ་ཚེ་
སྒྲུབ་པ་ སྟེ་ གསུམ་ གྱིས་དཀྱིལ་འཁོར་དུ་ཚེ་བསྒྲུབས་ནས་འཆི་མེད་ཚེ་དབང་
བསྐུར་རོ༔ ཡེ་ནས་དག་པ་ཆོས་ཉིད་བྱང་ཆུབ་སེམས་ཀྱི་སྒྲུབ་པ༔ མཁའ་
དབྱིངས་དག་པ་སྦྱོར་བ་བྱང་ཆུབ་སེམས་ཀྱི་སྒྲུབ་པ༔ སྙིང་རྗེ་དག་པ་སྒྲོལ་བ་
བྱང་ཆུབ་སེམས་ཀྱི་སྒྲུབ་པ་སྟེ༔ དཀྱིལ་འཁོར་དེ་གསུམ་དུ་གསང་སྔགས་སྤྱོད་
པར་དབང་བསྐུར༔ དེ་རྣམས་ ལག་ལེན་ དུ་ བཤད་ནས༔ ཡང་ དག་ གི་
བཀོལ་བྱང་མཛད་ནས༔ ད་ཁྱེད་རྣམས་ལོ་ གཅིག་ ཏུ་རྩེ་ གཅིག་ སྒྲུབས་ལ་
རྟགས་ཐོན་པར་གྱིས་ལ་བོད་དུ་སོང་ཞིག་གསུངས་སོ༔ དེ་ནས་བོད་ཀྱི་བནྡེ་མི་
ལྔ་གྲོས་བྱས་པས༔ རླངས་དཔལ་གྱི་སེངྒེས་གོ་བ་ལ༔ སློབ་དཔོན་གྱིས་ཆོས་
བོད་དུ་འཕེལ་དོགས་པ་ཡིན་ཏེ་འོང་༔ འདིར་རྒྱ་གར་བ་ཆོས་ལ་ཕྲག་དོག་ཆེ་
བས འུ་ ཅག་ གི་སྲོག་ལ་བབ་པའི་ཉེན་ཡོད་ཟེར་བས༔ གནུབས་ནམ་
མཁའ་སྙིང་པོས་སྨྲས་པ༔ མས་བུ་ལ་དུག་མི་ལྡུད༔ སློབ་དཔོན་གྱིས་ལོག་པ་
མི་སློབ༔ བསླབས་ཀྱང་བཀའ་བཅག་ན༔ དམྱལ་བར་འགྲོ་བས་ང་ནི་མི་
འགྲོ༔ ཁྱེད་རྣམས་འགྲོ་ན་སོང་བྱས་པས༔ མི་བཞི་པོ་འགྲོ་བར་ཆས་པ་ན༔
སློབ་དཔོན་གྱིས་སེང་ལྡེང་གི་ཕུར་པ་ཞིག་བྱིན་གྱིས་བརླབས་ནས༔ རླངས་
དབལ་གྱི་སེངྒེས་སེང་ལྡེང་གི་ཕུར་བ་སྔས་སུ་བཏབ་བས༔ གྲུ་གུ་ཨེ་བག་ཤས་
ཁོ་རང་གི་སྔས་སུ་བཏབ་པ་དང༌༔ སྔར་སློབ་དཔོན་གྱི་བཀའ་ལ་ཡིད་མ་ཆེས་
པའི་ཉེས་པས༔ མཚོ་དེ་ལ་ཀླུ་བདུད་ནག་པོ་འདམ་འཛིན་བྱ་བ་ཡོད་པས༔
སྦྲུལ་ནག་ ཅིག་ ཏུ་ སྤྲུལ་ཏེ༔ རླངས་དབལ་ གྱི་ སེངྒེའི་རྩེ་བུ་ཆུང་འཇིབས་ཏེ་
བཀུམས་སོ༔ དེ་ནས་དགེ་སློང་གསུམ་པོ་རྗེའི་སྤྱན་སྔར་ཕྱིན་ཏེ་ཆོས་ཕུལ་
ནས༔ གཉིས་ པོའི་ ལོ་ རྒྱུས་ བཤད་ པ་ལ༔ རྒྱལ་ པོ་ ཡང་ ཐུགས་ མ་ ཆེས༔
བློན་པོ་གདུག་པ་ཅན་རྣམས་ཀྱིས༔ ཆོས་ལ་ཕྲག་དོག་བྱས་ནས་བཤད མི་
ལྔ་རྒྱ་གར་དུ་བཏང་བ་གཉིས་མེད་པ་བྱས༔ ཁྱེད་གསུམ་ཡང་སྨྱུག་གཟེར་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 55
ནས༔ འབྲེ་རྒྱལ་བའི་བློ་གྲོས་བྱད་ཐོ་ཡོར་ནག་པོར་སྤྲུགས༔ གྲུ་གུ་ཨེ་པག་ཤ་
ཞང་ཞུང་ཡུལ་དུ་སྤྲུགས༔ རུ་ལེའི་སིཾ་ཧ་རཱ་མདོ་ཁམས་སྨད་དུ་སྤྲུགས་སོ༔ དེ་
ནས་རྒྱ་གར་དུ་གནུབས་ནམ་མཁའི་སྙིང་པོ་ལ༔ སློབ་དཔོན་གྱིས་ཡང་དག་
གྲུབ་པ་རྩ་རྒྱུད་ལྟ་བུ་ལ༔ འགྲེལ་ཆེན་སྒྲོན་མེ་ལྟ་བུར་བྱས་ནས་བཤད༔ ཡང་
དག་ལུང་གི་ཁོག་པ་ལྟ་བུ་ལ༔ ཁོག་པའི་སྙིང་དང་འདྲ་བའི་མེ་གཅིག་ཐོད་
གཅིག་གནང༌ ནས་ ལོ་ གཅིག་ ལ་ གསེར་ བྲག་ བྱ་ ཁྱུང༌ ཚལ་ དུ་ སྒྲུབས་ པས༔
དཔལ་ཆེན་ཡབ་ཡུམ་གྱི་ཞལ་མཐོང་༔ མཆོག་ཐུན་མོང་གི་དངོས་གྲུབ་ཐོབ་
པས༔ སློབ་དཔོན་གྱི་ཞལ་ནས༔ ད་ནི་བོད་དུ་སོང་ཞིག་གསུངས་བས༔
རྫུ་འཕྲུལ་གྱིས་བོད་དུ་འོང་ནས་རྗེའི་སྤྱན་སྔར་ཕྱིན་ནས་ཞུས་པ༔ རྗེ་བཞེད་
པའི་ཆོས་དཔལ་ཡང་དག་གྲུབ་པ་ཞེས་བྱ་བ་རྒྱུ་སེམས་ཅན་ལ་འབྲས་བུ་སངས་
རྒྱས་འགྲུབ་ པ་ འདི་ ལྟ་ བུ་ མཆིས་ སོ༔ ཡང་ དག་ གྲུབ་ པ་ གཅིག་ པུ་ ཉིད༔
སངས་རྒྱས་བདེ་ཆེན་ཀུན་འདུས་བ༔ རྣལ་འབྱོར་ཟབ་མོ་སྐུ་གསུམ་རྫོགས༔
མཁའ་འགྲོ་སྒྱུ་ མ་ བདེ་ མཆོག་བདེ༔ ཅེས་ གསུངས་ ནས༔ རང་ གི་ བྲང་
དངུལ་དཀར་གྱི་གྲི་གུས་གཤགས་པ་དང༌༔ ཁོག་སྟོད་ལ་ཞི་བའི་ལྷ་བཞི་བཅུ་
ཞེ་གཉིས༔ ཁོག་སྨད་ལ་ཁྲག་འཐུང་གི་ལྷ་ལྔ་བཅུ་རྩ་བརྒྱད་ཀྱི་ཞལ་བསྟན་
པས༔ རྒྱལ་པོས་ཚིག་དང་དོན་དང་ལྷ་དང་སློབ་དཔོན་ཀུན་ལ་ངེས་ཤེས་
སྐྱེས༔ ཕྱག་དབུ་ཐོད་བུད་བུད་དུ་བཙལ་ལོ༔ དེ་ནས་རྒྱལ་པོས་བླ་ཡི་མཆོད་
གནས་སུ་བཟུང་སྟེ༔ དཔལ་ཡང་དག་གྲུབ་པ་གསན་པས༔ བློན་པོ་རྣམས་
ཀྱིས་ཕྲག་དོག་བྱས་ནས༔ རྒྱལ་པོས་འབངས་ལ་སློབ་དཔོན་བྱ་ར་མི་རིགས་
ཏེ༔ འདིས་རྒྱལ་ཁྲིམས་ལ་གནོད་པས༔ ལུགས་དང་མི་མཐུན་ཟེར་ནས༔
ལྷོག་བྲག་མཁར་ཆུར་སྤྲུགས་སོ༔ དེ་ནས་ནམ་མཁའི་སྙིང་པོས་ནུབ་ཕྱོགས་
ལྕགས་ཕུར་བྲག་ལ་སྒྲུབ་པ་མཛད་པས༔ གྲུབ་རྟགས་མར་མེ་རང་འབར་བ་
དང་༔ བྲག་ལ་སྐུ་རྗེ་བཏབ་པ་དང་༔ ཕུར་པ་བཏབ་པ་དང་༔ ཉི་ཟེར་ལ་
ཞོན་ནས་འགྲོ་བ་ལ་སོགས་བྱུང་ངོ་༔ དེ་ནས་དུས་རེ་ཞིག་ནས་རྗེ་བསྙུན་ནས་



56
༄༅།སློབ་དཔོན་པད་འབྱུང་གི་རྣམ་ཐར།
-
-
སྐུའི་རིམ་གྲོ་ཅི་བྱས་ཀྱང་མ་ཕན༔ གཏོ་དང་མོ་རྩིས་ཅི་བྱས་ཀྱང་མ་ཕན་ནས༔
མོ་བཏབ་པས་གཞན་ཅིས་ཀྱང་མི་ཕན༔ དགེ་སློང་ནམ་མཁའི་སྙིང་པོ་སྤྱན་
དྲངས་ན་ཕན་ཟེར་བས༔ ལྷོག་བྲག་དུ་བང་ཆེན་བ་མི་གཉིས་བཏང་ནས་ཞུས་
པས༔ ནམ་མཁའི་སྙིང་པོའི་ཞལ་ནས༔ ཁྱེད་རང་གཉིས་སྔོན་དུ་སོང༌ ༔་
ང་ཕྱི་ནས་འོང་གི་གསུངས་ནས༔ མི་གཉིས་སྔོན་དུ་བཏང་སྟེ་མ་སླེབ་པར༔
སློབ་དཔོན་རྫུ་འཕྲུལ་གྱིས་སྔོན་དུ་བྱོན༔ དེ་ནས་རྒྱལ་པོའི་སྐུའི་རིམ་གྲོ་ལ་རྒྱུ་
ཅི་འཚལ་ཞུས་པས༔ གཞན་ ཅི་ ཡང་མི་འཚལ་ བས༔ རྒྱལ་ པོ་ཉིད་རང་
གསོལ་བ་ཅི་ཙམ་འཚལ་བ་ཞིག་ཞལ་སྐྱེམས་དང་བཅས་པ་དྲོངས་ཤིག་གསུངས་
ཏེ༔ དེ་ནས་སློབ་དཔོན་ནམ་མཁའི་སྙིང་པོས་བཞེས་བ་རྣམས་བཟའ་ཚོགས་
སུ་མཛད་ནས་གསོལ་བས༔ བཞེས་པ་སུམ་ཆ་ཙམ་གསོལ་བ་ན༔ འབངས་
ནང་པ་ཞིག་གིས་བསྙུན་གསོལ་བས༔ བདག་ནི་བུད་མེད་དཀར་མོ་ཞིག་བྱུང་
ནས་ཐལ་ལྕག་ཅིག་བརྒྱབ་སྙམ་བྱེད་དོ༔ ཨེན་ཅིག་བདེ་གསུངས་ཏེ༔ རྒྱལ་
པོས་སློབ་དཔོན་སྤྲུགས་པའི་ཉེས་པ་ལས་སྐུའི་དམ་ཚིག་ཉམས་པ་བསྐངས་སོ༔
དེ་ནས་ བཞེས་ པ་ སུམ་ གཉིས་གསོལ་ཙམ་ན༔ འབངས་ནང་ པ་ ཞིག་ གིས་
བསྙུན་གསོལ་བས༔ བདག་ནི་བུད་མེད་སྨུག་མོ་ཞིག་བྱུང་ནས་ ཐལ་ ལྕག་
བརྒྱབ་སྙམ་བྱེད་དོ༔ ད་ཅི་བས་ཀྱང་བདེ་གསུངས་སོ༔ གསུང་གི་དམ་ཚིག་
ཉམས་པའི་ཉེས་པ་བསྐུ་བས་སོ༔ དེ་ནས་བཞེས་པ་ཀུན་གསོལ་ཟིན་ཙམ་ན༔
འབངས་ནད་པ་ཞིག་གིས་བསྙུན་གསོལ་བས༔ བདག་ལ་བུད་མེད་ནག་མོ་
ཞིག་བྱུང་ནས་ཐལ་ལྕག་གཅིག་བརྒྱབ་སྙམ་བྱེད་དོ༔ ད་ནི་མི་བདེ་བ་ཡེ་ནས་
མེད་དོག་གསུངས་སོ༔ ཐུགས་ཀྱི་དམ་ཚིག་ཉམས་པའི་ཉེས་པ་བསྐངས་སོ༔
དེ་ནས་བློན་པོ་རྣམས་ན་རེ༔ འདི་རྒྱལ་པོ་དང་ནམ་མཁའི་སྙིང་པོ་དཔོན་སློབ་
གཉིས་འཕྲད་འདོད་པའི་རྟགས་ཡིན་ཟེར་ནས༔ ཆད་པ་གཅོད་འདོད་པས༔
ཉི་མ་རྒལ་ལ་ཁད་ཙམ་ན་བནྡེ་ཁྱོད་ཀྱིས་རྗེའི་དབུ་བསིལ་ཅིག༔ ཉི་མ་མ་རྒས་
པ་ལ་མ་ཐོན་ན་བཀྱོན་འབེབས་སོ་ཟེར་བ་ན༔ ནམ་མཁའི་སྙིང་པོས་ཉི་གྲིབ་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 57
མཚམས་སུ་སེང་ལྡེང་གི་ཕུར་བ་བཏབ་ནས་རྗེའི་དབུ་བསིལ་ཏེ༔ ཉི་མ་ཕྱེད་
སྐབས་ཙམ་གཏོ་དལ་མནན་ནས༔ ད་ནི་ཕྱུགས་རྣམས་ཚུད་ཅིག་གསུངས་
ནས༔ ཉི་གྲིབ་མཚམས་ཀྱི་ཕུར་པ་བཏོན་པ་དང་༔ ཉི་མ་དམར་ཧྲིལ་གྱི་ཐལ་
བས་བློན་པོ་རྣམས་བྲེད་དེ༔ བནྡེ་རྫུ་འཕྲུལ་ཅན་འདིས་འུ་ཅག་ལ་མཐུ་བྱེད་དུ་
འོང་བས་བསད་དགོས༔ རྒྱལ་པོ་དང་ཡོན་མཆོད་གཉིས་སྐུ་འཆག་ཏུ་འོང་
བས་སྒུགས་ཤིག་ཟེར་ནས་འོང་བའི་སར་བསྒུགས་པས༔ ནམ་མཁའི་སྙིང་
པོས་མཁྱེན་ནས༔ ཧཱུྃཧཱུྃ་ཞེས་དྲག་ཏུ་བརྗོད་པས༔ ནམ་མཁའ་ནས་ཐོག་
ཕབ་ཅིང་༔ ཐོག་སྡིགས་མཛུབ་གྱི་རྩེ་ལ་བསྐོར་བས༔ བློན་པོ་གདུག་པ་ཅན་
ལ་ལ་བརྒྱལ༔ ལི་ལ་རེངས་ནས་རྗེ་ཡང་བྲེད་པས༔ སློབ་དཔོན་གྱིས་རྗེ་ལམ་
བསྙེངས་སམ་བྱས་པས༔ འཇིགས་དང་འཇིགས་ཆེན་གནམ་ལྕགས་ཀྱི་སྒྲ་བས་
ཀྱང་བརྗེའི་ཧཱུཾ་སྒྲ་དེ་རང་འཇིགས༔ བློན་པོ་ནག་པོ་འདི་རྣམས་ད་རེས་ཚིམས་
གསུངས་སོ༔ དགེ་སློང་ནམ་མཁའི་སྙིང་པོ་ནམ་མཁའ་ལ་འཕུར་ནས་ལྷོ་བྲག་
མཁར་ཆུར་བཞུད་དོ༔ སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔
བོད་ཀྱི་དགེ་སློང་མི་ལྔས་རྒྱ་གར་ནས་ཆོས་བཙལ་བ་དང་༔ སློབ་དཔོན་ནམ་
མཁའི་སྙིང་པོ་གྲུབ་པ་ཐོབ་པའི་ལེའུ་སྟེ་བཅུ་གསུམ་པའོ༔



58
ལེའུ་བཅུ་བཞི་པ། པ་གོར་བི་རོ་ཙ་ན་ཚ་བའི་
རོང་དུ་སྤྲུགས་པའི་སྐོར།
དེ་ནས་རྒྱལ་པོའི་རྨི་ལམ་དུ༔ དཔལ་རྡོ་རྗེ་སེམས་དཔའ་ནམ་མཁའ་ལ་
བྱོན་ནས༔ རྒྱལ་བོ་ཁྱེད་རྒྱ་གར་གྱི་ཡུལ་ན་རྒྱུ་འབྲས་བུ་བསླབས་པ་བས༔
རྟོགས་གྲོལ་གཉིས་དུས་གཅིག་ལ་འོང་བའི་ཆོས༔ བཀའ་རྫོགས་པ་ཆེན་པོ་
ཞེས་བྱ་བ་ཡོད་པས༔ བོད་ཀྱི་ལོ་ཙཱ་བ་མི་གཉིས་ཐོང་ཞིག་ཅེས་ལུང་སྟོན་བྱུང་
སྟེ༔ རྒྱལ་པོས་མཆིམས་ཕུའི་ཚོགས་ཁང་དུ༔ སློབ་དཔོན་པདྨའི་སྤྱན་སྔར་
ཕྱིན་ནས་ ཞུས་ པ་ ན༔ སློབ་ དཔོན་ གྱིས་ ཞལ་ ནས་ ཤིན་ ཏུ་ འཐད་ པས༔
འབངས་ཤེས་ རབ་ གང་ཆེ་ བ་ གཉིས་ བོ་དྷི་ ས་ ཏྭ་ལས་ རབ་ ཏུ་ བྱུང་ལ་ལོ་ཙཱ་
སློབས༔ ངས་རྫུ་འཕྲུལ་གྱི་གདམས་པ་བསྟན་ལ་ལམ་ལ་བར་ཆད་མེད་པར་
བྱའོ་གསུངས་ནས༔ རྒྱལ་པོས་པ་གོར་ཧེ་འདོད་ཀྱི་བུ༔ པ་གོར་བི་རོ་ཙ་ན་
དང༌༔ གཙང་ཐང་ལྷའི་བུ་ལྕང་ལེགས་གྲུབ་གཉིས་བོད་ལ་ཤེས་རབ་ཆེ་ཟེར་
ནས༔ དེ་གཉིས་ལ་བཀའ་ནན་ཕབ་སྟེ༔ སློབ་དཔོན་བོ་དྷི་ས་ཏཱ་ལས་རབ་ཏུ་
བྱུང་༔ སྒྲ་སྒྱུར་ལོ་ཙཱ་བ་སླབས༔ སློབ་དཔོན་པདྨས་རྫུ་འཕྲུལ་གྱི་གདམས་པ་
བསྟན་ནས༔ རྒྱལ་པོས་གསེར་ཕྱེ་བྲེ་གང་དང༌༔ གསེར་གྱི་པ་ཏྲ་ཞིག་བསྐུར་
ནས༔ རྒྱ་གར་དུ་བཀའ་རྫོགས་པ་ཆེན་པོ་གདན་འདྲེན་དུ་བཏང་༔ གཅན་
འཕྲང་བས་གསེར་འཕྲོག་པར་བྱས་པས༔ བི་རོ་ཙ་ནས་རྫུ་འཕྲུལ་བྱས་ཏེ༔
རང་གི་ གསེར་ཕྱེ་རུ་བསྒྱུར༔ ཕྱེ་བྲེ་གང་གསེར་དུ་བསྒྱུར་ནས་བྱིན་པས༔
གཅན་འཕྲང་བ་དགའ་ནས་རྒྱ་གར་བཏང་ངོ་༔ དེ་ནས་རྒྱ་གར་དུ་ཕྱིན་ནས
བཀའ་རྫོགས་པ་ཆེན་པོ་ལ་སུ་མཁས་ཅེས་ཀུན་ལ་དྲིས་པས༔ སློབ་དཔོན་ཤྲཱི་སི་
ཧཾ་མཁས་ཟེར་བ་ལ་ཁ་མཐུན་ནས༔ སློབ་དཔོན་ ཤྲཱི་སིཾ་ཧའི་སྤྱན་སྔར་ཕྱིན་



༄༅།།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ།
59
-
-
ནས༔ གསེར་ཕྱེ་དང་གསེར་གྱི་པ་ཏྲ་ཕུལ་ནས་ཞུས་པ༔ སློབ་དཔོན་ཆེན་པོ་
ལགས༔ རྒྱ་གར་ན་བཀའ་རྫོགས་པ་ཆེན་པོ་ཞེས་བྱ་བ༔ ཚེ་གཅིག་གིས་
འཚང་རྒྱ་བའི་གདམས་པ་གདན་དྲོངས་ཤིག་བྱ་བ་བོད་ཀྱི་རྒྱལ་པོ་ལ་ལུང་བསྟན་
བྱུང་བས་ བདག་ གཉིས་ ཚོལ་ དུ་ བཏང་ བ་ ཡིན་ པས་ གནང་བར་ཞུ་ འཚལ༔
ཞེས་ཞུས་པས༔ སློབ་དཔོན་གྱིས་བཀའ་གནང་བ་དང༌༔ བོད་ཀྱི་རྒྱལ་པོ་
ཐུགས་དད་པ་དང་ལྡན་པ༔ ཁྱེད་གཉིས་ཀྱང་བརྩོན་འགྲུས་དང་ལྡན་པས༔
བཀའ་རྫོགས་པ་ཆེན་པོ་འདི་བོད་དུ་དར་བར་འགྱུར་བས༔ ངས་བཤད་
ཀྱིས༔ རྒྱ་གར་གྱི་རྒྱལ་པོ་ཆོས་ལ་ཕྲག་དོག་ཆེ་བས་ཐབས་དང་སྦྱར་རོ་གསུངས་
ནས༔ བསྐོར་ཁང་དགུ་རིམ་ཀྱི་ནང་དུ་ཁྲིད་ནས༔ རྒྱལ་ཐབས་སྤྱི་བླུགས་ཀྱི་
དབང་བསྐུར༔ དེ་ནས་སྒྱེད་པུ་གསུམ་གྱི་ཁ་ལ་ཟངས་མོ་ཆེ་ཞིག་བཙུགས
དེའི་སྟེང༌ དུ་ སློབ་ དཔོན་ ཉིད་ བཞུགས༔ སྐུ་ ལ་ རས་ ཀྱི་ དྲྭ་ བ་ བནབས་
[མནབས]ཏེ༔ ཞལ་ལ་ཟངས་དུང་སྦྱར་ནས་ཆོས་གསུངས་ཏེ༔ རྒྱུད་ཉི་ཤུ་
རྩ་ལྔ་བཤད༔ དེ་ལ་དང་པོ་སེམས་ཀྱི་དོན་རྩ་བ་ཡན་ལག་རྒྱས་པར་བསྟན་
པའི་ཕྱིར་ནམ་མཁའ་ཆེ་རྒྱས་པའི་རྒྱུད་བཤད༔ སེམས་ཀྱི་དོན་རྟོགས་པར་
དཀའ་བ་དེ་ཉམས་སུ་བླང་བའི་ཕྱིར༔ ནམ་མཁའ་ཆེ་རྒྱས་པ་སྤྱི་ཏིའི་རྒྱུད་
བཤད༔ སེམས་ཀྱི་དོན་རྣམ་པར་གྲོལ་བར་བསྟན་པའི་ཕྱིར༔ ནམ་མཁའ་
ཆེ་གྲོལ་བའི་རྒྱུད་བཤད༔ སེམས་ཀྱི་དོན་མི་འགྱུར་བར་བསྟན་པའི་ཕྱིར༔
ཡང་ཏིག་རྒྱལ་པོའི་རྒྱུད་བཤད་དོ༔ སེམས་ཀྱི་དོན་ཐིག་ལེའི་ཀློང་དུ་འདུས་པ་
བསྟན་ པར་ བྱ་ བའི་ ཕྱིར༔ བྱང༌ ཆུབ་ སེམས་ ཀྱི་ ཐིག་ ལེའི་ རྒྱུད་ བཤད
སེམས་ཀྱི་དོན་རང་བྱུང་ཡེ་ཤེས་སུ་བསྟན་པའི་ཕྱིར༔ ཡེ་ཤེས་ཐིག་ལེའི་རྒྱུད་
བཤད༔ སེམས་ཀྱི་དོན་རིམ་པ་རྒྱས་པར་བསྟན་པའི་ཕྱིར༔ མན་ངག་ཕྲེང་
བའི་རྒྱུད་བཤད༔ སེམས་ཀྱི་དོན་ཀུན་གྱི་ཐུན་མོང་དུ་མ་གྱུར་བར་བསྟན་པའི་
ཕྱིར༔ གསང་བ་རྒྱ་མཚོའི་རྒྱུད་བཤད༔ སེམས་ཀྱི་དོན་རང་གི་རིག་པར་
རྟོགས་ཤིང་ཁོང་དུ་ཆུད་པར་བྱ་བའི་ཕྱིར༔ ཤེས་རབ་ཡེ་ཤེས་ཀྱི་རྒྱུད་བཤད༔



0
༡༡།འ་དཔོན་།ད་འབྱུང་གི་རྣམ་ཐུར།
-
-
-
---
-
-
--
--
སེམས་ཀྱི་དོན་ཀུན་ཏུ་བཟང་པོའི་ཀློང་དུ་ཐམས་ཅད་གཅིག་པར་བྱ་བའི་ཕྱིར༔
དབྱིངས་རྣམ་པར་དག་པའི་རྒྱུད་བཤད༔ སེམས་ཀྱི་དོན་མཆོག་ཏུ་གྱུར་པ་དེ་
བཞིན་ཉིད་ལ་ཡིད་ཆེས་པར་བྱ་བའི་ཕྱིར༔ སྙིང་པོ་སྤྱི་ཏིའི་རྒྱུད་བཤད་
སེམས་ཀྱི་དོན་རྩ་བ་མ་ནོར་བར་བསྟན་པའི་ཕྱིར ནམ་མཁའ་ཆེ་བ་སེམས་ཀྱི་
རྒྱུད་བཤད༔ སེམས་ཀྱི་དོན་ཐིག་ལེ་ཉག་གཅིག་ཏུ་བསྟན་པའི་ཕྱིར༔ ཉག་
གཅིག་དགོངས་ པའི་ རྒྱུད་བཤད༔ སེམས་ཀྱི་དོན་ལ་ མ་ ནོར་ བར་རྣལ་ དུ་
གཞུག་པའི་ཕྱིར༔ བསམ་གཏན་གཅིག་བུའི་རྒྱུད་བཤད༔ སེམས་དོན་རིམ་
པར་བརྒྱུད་ ནས་ བསྟན་ པའི་ ཕྱིར༔ བསམ་ གཏན་ བརྒྱུད་ པའི་ མདོ་ རྒྱུད་
བཤད༔ སེམས་ཀྱི་དོན་གཞུང་ཀུན་ལ་དགོས་པར་བསྟན་པའི་ཕྱིར༔ བཀྲ་
ཤིས་སྒྲོན་མའི་རྒྱུད་བཤད༔ སེམས་ཀྱི་དོན་དབང་གི་རིམ་པ་བཞིན་དུ་བསྟན་
པའི་ཕྱིར༔ ནམ་མཁའ་ཆེ་དབང་གི་གལ་མདོའི་རྒྱུད་བཤད༔ སེམས་ཀྱི་
དོན་བརྗོད་པའི་ཚིག་དང་བྲལ་བར་བསྟན་པའི་ཕྱིར༔ ཡེ་ཤེས་སྒྲོན་མའི་རྒྱུད་
བཤད༔ སེམས་ཀྱི་དོན་ནམ་མཁའ་ལྟར་རང་བཞིན་མེད་པའི་ཕྱིར༔ ནམ་
མཁའ་ཆེ་ཡི་གེ་མེད་པ་རྩེ་མོའི་རྒྱུད་བཤད༔ སེམས་ཀྱི་དོན་དངོས་པོ་ཐམས་
ཅད་ཇི་ལྟར་འབྱུང་བ་བཞིན་དུ་བསྟན་པའི་ཕྱིར༔ རིན་པོ་ཆེ་འབར་བའི་རྒྱུད་
བཤད༔ སེམས་ཀྱི་དངོས་པོ་ཐམས་ ཅད་ངོ་བོ་བྲལ་བར་བསྟན་པའི་ཕྱིར༔
རིན་པོ་ཆེ་སྒྲོན་མེའི་རྒྱུད་བཤད༔ སེམས་ཀྱི་དགོངས་པ་ཐམས་ཅད་རང་ལས་
བྱུང་བར་བསྟན་པའི་ཕྱིར༔ རིན་པོ་ཆེ་ཕྲེང་བའི་རྒྱུད་བཤད༔ སེམས་ཀྱི་
དོན་ཁམས་ཀྱི་ནང་དུ་གསལ་བར་བསྟན་པའི་ཕྱིར༔ ཁམས་གསུམ་སྒྲོན་མའི་
རྒྱུད་བཤད༔ སེམས་ཀྱི་དོན་ངེས་པར་ཡང་དག་པའི་དོན་བསྟན་པའི་ཕྱིར
ངེས་པ་སྙིང་པོའི་རྒྱུད་བཤད༔ སེམས་ ཀྱི་དོན་འགྱུར་མེད་དུ་བསྟན་ པའི་
ཕྱིར༔ རྡོ་རྗེ་རབ་ཏུ་གསང་བའི་རྒྱུད་བཤད༔ སེམས་ཀྱི་དོན་རྒྱུ་སེམས་ཅན་
ལ་སངས་རྒྱས་ད་ལྟ་ནས་བསྟན་པའི་ཕྱིར༔ ཡེ་ནས་སངས་རྒྱས་ཀྱི་རྒྱུད་དང་ཉི་
ཤུ་རྩ་ལྔ་བཤད་དོ༔ དེ་ནས་ལུང་ཆེན་པོ་བཅོ་བརྒྱད་བཤད་དེ༔ བྱང་ཆུབ་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ།
61
སེམས་ལས་ཐམས་ཅད་འབྱུང་བའི་ཕྱིར༔ རིག་པ་ཁུ་བྱུག་གི་ལུང་བཤད༔
རྩོལ་སྒྲུབ་ཐམས་ཅད་ཟིལ་གྱིས་གནོན་པའི་ཕྱིར༔ རིག་པ་རྩལ་ཆེན་གྱི་ལུང་
བཤད༔ སེམས་ཀྱི་དོན་ཆོས་ཀྱི་དབྱིངས་སུ་རྫོགས་པའི་ཕྱིར༔ ལྟ་བ་ཁྱུང་
ཆེན་གྱི་ལུང་བཤད བསྒོམ་པའི་དོན་དབྱིངས་སུ་རྫོགས་པའི་ཕྱིར༔ རྡོ་ལ་
གསེར་ཞུན་གྱི་ལུང་དུ་བཤད༔ བསྒོམ་པའི་དོན་མཐར་ཕྱིན་པའི་ཕྱིར༔ མི་
ནུབ་རྒྱལ་མཚན་ནམ་མཁའ་ཆེའི་ལུང་བཤད༔ སེམས་ཉིད་སྟོང་པ་ཉིད་ལ་
བཟླ་བའི་ཕྱིར༔ ཡེ་ཤེས་རྨད་དུ་བྱུང་བའི་ལུང་བཤད༔ སྒོམ་པའི་ཐབས་
བསྟན་པའི་ཕྱིར༔ བསྒོམ་དོན་གྲུབ་ པའི་ལུང་བཤད༔ སེམས་ ཉིད་ རང་
བཞིན་ཆོས་ ཀྱི་ སྐུར་ བསྟན་ པའི་ ཕྱིར༔ རྗེ་ བཙུན་ དམ་ པའི་ ལུང་ བཤད
སེམས་ཉིད་ཐིག་ལེ་ཉག་གཅིག་ཏུ་བསྟན་པའི་ཕྱིར༔ སྐྱེ་མེད་ཏིལ་ཀའི་ལུང་
བཤད༔ སེམས་ཉིད་སྐྱེ་ཤི་མེད་པར་སྲིད་གསུམ་འཁོར་ལོ་བསྐོར་བའི་ཕྱིར་
སྲོག་གི་འཁོར་ལོའི་ལུང་བཤད སེམས་ ཉིད་ ལས་ འདོད་ པའི་ ཡོན་ ཏན་
ཐམས་ཅད་འབྱུང་བར་བསྟན་པའི་ཕྱིར༔ ཡིད་བཞིན་ནོར་བུའི་ལུང་བཤད ༔
སེམས་ཀྱི་རྣམ་པར་རྟོག་པ་ཐམས་ཅད་ཆོས་ཉིད་ཀྱི་ངང་དུ་གནས་པའི་ཕྱིར༔
རིན་ཆེན་ ཀུན་འདུས་ཀྱི་ལུང་བཤད༔ སེམས་ཉིད་ ལ་ ཐེག་ པ་ ཐམས་ ཅད་
རྫོགས་ཤིང་འབྱུང་བ་ཀུན་ལ་རྒྱས་པར་བསྟན་པའི་ཕྱིར༔ ནམ་མཁའ་ཆེ་བ་
རྒྱལ་པོའི་ལུང་བཤད༔ སེམས་ཉིད་ཀུན་ཏུ་བཟང་པོའི་ངང་ལ་གཞག་པ་ཀུན་
གྱི་མཆོག་གམ་རྩེ་མོར་བསྟན་ པའི་ཕྱིར༔ རྩེ་མོ་བྱུང་ རྒྱལ་ གྱི་ལུང་བཤད
སེམས་ཀྱི་རང་བཞིན་གྱི་དོན་སྤྲོས་པ་དང་བྲལ་ཞིང་བདེ་བའི་ངང་དུ་གནས་པར་
བྱ་བའི་ཕྱིར༔ བདེ་བར་བ་འབྱམས་ཀྱི་ལུང་བཤད༔ སེམས་ལ་ཉོན་མོངས་
བའི་སྐྱོན་གྱིས་མ་གོས་ཤིང༌༔ ཡོན་ཏན་གྱི་ཕྲ་ཡིས་སྤྲས་པའི་ཕྱིར༔ བདེ་བ་ ་
ཕྲ་བཀོད་ཀྱི་ལུང་བཤད སེམས་ཀྱི་ཀློང་དུ་འཁོར་འདས་ཀུན་འབྱུང་བར་
བསྟན་པའི་ཕྱིར༔ སྣ་ཚོགས་གཏེར་ཆེན་གྱི་ལུང་བཤད༔ སེམས་ཀྱིས་ཐེག་
པ་ཐམས་ཅད་སྤྱིར་བཅིངས་པའི་ཕྱིར༔ བཀའ་ལུང་གི་སྤྱི་ཆིངས་དང་ལུང་པུ་



ད༠
༄༅།སློབ་དཔོན་པད་འབྱུང་གི་རྣམ་ཐར།
--
--
-
སྟི་བཅོ་བརྒྱད་བཤད་དོ༔ དེ་ནས་སློབ་དཔོན་ཤྲཱི་སིཾ་ཧའི་ཞལ་ནས་ཆོས་རྫོགས་
པར་བཤད་པ་ཡིན་ཏེ༔ རྒྱ་གར་བ་ཆོས་ལ་ཕྲག་དོག་ཆེ་བ་ཡིན་པས༔ ལམ་
དུ་སྲོག་ གི་བར་ཆད་འོང་ཉེན་ཡོང་ ༔ རྐང་མགྱོགས་ སྒྲུབས་ ཤིག་གསུངས་
ནས༔ རྐང་མགྱོགས་ཀྱི་གདམས་པ་གནང་༔ སློབ་དཔོན་གྱིས་པ་གོར་བཻ་རོ་
ཙ་ནར་མིང་བཏགས་ སོ༔ རྩང་ལེགས་གྲུབ་ གྱིས་རྐང་མགྱོགས་མ་བསྒྲུབས་
པར་རྗེ་ལ་ངོ་སོ་འདོད་པས་སྔོན་དུ་འོང་བས་གཅན་འཕྲང་བས་བཀུམས་སོ༔
དེ་ནས་བི་རོ་ཙ་ནས་སྒོ་སྲུང་བས་ཆོས་འཕྲོགས་དོགས་བས༔ རྒྱ་དཔེ་རྣམས་ཏ་
ལའི་ལོ་མར་ཨ་རུ་རས་འཕྲུལ་ཡིག་ཏུ་བྲིས་ཏེ་ཆས་པའི་ནུབ་མོ་རྡོ་རྗེ་གདན་གྱི་སྒོ་
ལྕགས་ཐམས་ཅད་ཀྱང་རང་སྒྲ་གྲགས་པ་ན༔ དཀོར་སྲུང་རྣམས་ཀྱིས་སྒོ་པ་
རྣམས་སྤྲན་ནས༔ བོད་ཀྱི་བརྗེས་ཆོས་ཁྱེར་རོ༔ མ་བཏང་ཞིག་ཟེར་ནས་སྒོ་
སྲུང་བ་རྣམས་ཀྱིས་སྒོ་བཅད་ནས་བསྲུངས་པས༔ ནངས་པར་བི་རོ་ཙ་ན་བྱུང་
བས༔ མདང་གི་རྨི་ལམ་ཐམས་ཅད་ངན་བས་བོད་ཀྱི་བརྗེ་འདིས་ཅི་ཁྱེར་ཟེར་
ནས་གཅེར་བུར་བཤུས་པས༔ ཏ་ལའི་ལོ་མའི་པུ་སྟི་གཉིས་བས་མ་བྱུང་བས་
འདི་མ་ཡིན༔ ཏ་ལ་སྟོང་པ་ལས་ཡི་གེ་མི་སྣང་ཐོང་ཟེར་ནས་བཏང་ངོ་༔ བི་
རོ་ཙ་ནས་རྐང་མགྱོགས་གྲུབ་ཀྱང་གཅན་འཕྲང་ལས་མི་ཐར་དགོངས་ནས༔
གཅན་འཕྲང་པའི་དཔོན་ཀུ་མཱ་ར་དང་གྲོགས་པོ་བྱས༔ གསེར་ཕྱེ་བྱིན་ནས་
མནའ་ཐོ་ བྱས་ ཏེ༔ གཅན་ འཕྲང་ བའི་ དབོན་ གྱིས་ གཅན་ འཕྲང་ མང་ པོ་
བསྒྲལ་ནས་ལོག་གོ༔ དེ་ནས་རྒྱ་གར་གྱི་པཎྜི་ཏ་རྣམས་ཀྱི་རྨི་ལམ་དུ༔ རྒྱ་
གར་གྱི་ཉི་མ་བོད་དུ་བནྡེ་ཞིག་གིས་ཁུར་ནས་ནུབ་པ་རྨིས༔ ལྗོན་ཤིང་དང་མེ་
ཏོག་ཐམས་ ཅད་ཀྱང་ཉམས༔ བྱ་སྐད་ ཐམས་ ཅད་ ཀྱང་མི་སྙན་པར་ གྱུར་
ནས༔ རྡོ་རྗེ་གདན་གྱི་རྒྱལ་པོས་འདི་ཅིས་ལན་ཅེས་པཎྜི་ཏ་རྣམས་ལ་དྲིས་
པས༔ བོད་ཀྱི་བརྗེས་ཆོས་མ་ཁྱེར་རམ་ཟེར་ནས༔ རྐང་མགྱོགས་པ་བཏང་
བས༔ གཅན་འཕྲང་བའི་དཔོན་ན་རེ བོད་ ཀྱི་བརྗེ་འདྲ་ བ་ མ་སོང༌ ༔
མཐའ་ཡི་མོན་བུ་སྤྱི་ཟླུམ་ཅན་ཞིག་སོང་སྟེ༔ ཅི་ཡང་མ་ཁྱེར༔ ཡིན་ན་ད་ལྟ་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 63
བོད་དུ་སླེབ་ཙམ་དུ་སོང་བྱས་བས༔ རྐང་མགྱོགས་པ་ལོག་གོ༔ བི་རོ་ཙ་ནས་
རྐང་མགྱོགས་གྲུབ་པས༔ རྡོ་རྗེ་གདན་ནས་ཞག་བདུན་གྱིས་བོད་དུ་སླེབས་
ཏེ༔ རྗེའི་སྤྱན་སྔར་ཕྱིན་ནས་ཞུས་པ༔ རྗེ་བཞེད་པའི་ཆོས་ནི་ལོན་ནས་
ཡོད༔ རྒྱ་གར་བ་ནི་ཆོས་ལ་ཕྲག་དོག་ཆེ བོད་ཀྱི་བློན་པོ་རྣམས་ནི་ཆོས་ལ་
གནག༔ རྒྱལ་པོ་ནི་སྙན་ཁུང་སྲབ༔ སྙན་ཕྲ་འབྱུང་སྲིད་པས་༔ མི་གསན་
པར་ཞུ་ཅེས་སྤྲིངས་སོ༔ དེ་ནས་རྡོ་རྗེ་གདན་གྱི་རྒྱལ་པོས, ད་བོད་ཀྱི་བནྡེའི་
རྗེས་ནི་མ་སླེབ༔ འདི་བཤད་པའི་སློབ་དཔོན་གང་ཡིན་པ་དེ་ལ་ཆད་པ་བཅད་
ཟེར་ནས༔ གཏོ་དང་མོ་དང་རྩིས་བཏབ་པས༔ སློབ་དཔོན་གང་ཡིན་མ་
ཤེས་སོ༔ བྲམ་ཟེའི་རྒན་མོ་དྲང་སྲོང་གི་རྟེན་འབྲེལ་ལ་མཁས་པ་ཞིག་ན་རེ༔
ངོས་ནི་མཐོང་བ་ཞིག་ཡོད་ན་རང་ཡིད་ལ་མི་འཐད་པས༔ རྒྱལ་པོ་ལ་སྒྲ་མི་
ནུས་སོ་ཟེར་རོ༔ རྒྱལ་པོས་སྐྱོན་མེད་པས་སྨོས་ཤིག་བྱས་པས༔ མོ་ན་རེ༔
འོ་ན་རི་གསུམ་གྱི་ཁ་ལ་མཚོ་ཞིག་སྣང་༔ དེའི་སྟེང་དུ་ཐང་ཁྲ་བོ་ཞིག་སྣང་
དེའི་སྟེང་ན་ལུས་པོ་མིག་གིས་གང་བ༔ མཆུ་དམར་པོ་འདོམ་གང་ཡོད་པ་ཞིག་
གིས་བཤད་པ་མཐོང་བྱས་པས༔ ཀུན་གྱི་ཡིད་ལ་མི་འཐད་པར་གྱུར་ཏོ༔ དེ་
ནས་རྒྱལ་པོ་ན་རེ༔ བོད་དུ་རྐང་མགྱོགས་བཏང་དགོས་ཆ་ངན་ཞིག་སྒྲོགས་
གསུངས་ནས༔ རྐང་མགྱོགས་པ་གཉིས་བཏང་པས༔ བི་རོ་ཙ་ནས་དབུ་
རྩེའི་ཐང་ན་རྒྱལ་བློན་ལ་ཆོས་གསུངས་པའི་རྩར༔ ཨ་ཙ་ར་གཉིས་བྱུང་ནས༔
བོད་ཀྱི་བརྗེ་འདིས་རྒྱ་གར་ནས་ཆོས་མ་ལོན་ནས་ མུ་སྟེགས་ཀྱི་ངན་སྔགས་
མང་པོ་ཁྱེར་ཡོད་པས་ཕུང་བར་བྱེད་དོ༔ མུ་སྟེགས་ཡིན་པས་སོད་ཅེས་པའི་སྒྲ་
བསྒྲགས་ནས་བྲོས་སོ༔ དེ་ནས་བློན་པོ་ཀུན་ན་རེ༔ དེ་བདེན་པས་བོད་ཕུང་
བར་བྱེད་པར་ཆབ་ལ་གསོལ་དགོས་ཟེར་བས༔ རྒྱལ་པོས་དེ་ལྟར་མིན༔ རྒྱ་
གར་བས་ཆོས་ལ་ཕྲག་དོག་བྱས་པ་ཡིན་བྱས་ ཀྱང་མ་ཉན་པས༔ རྒྱལ་པོས་
མཐའི་སྤྲང་པོ་ཞིག་བཟུང་ནས༔ བཻ་རོ་ཙ་ནའི་ཞྭ་གོས་བཀོན་ཏེ༔ ཟངས་ཁ་
སྦྱར་དུ་བཅུག་ནས་གཟེར་བཏབ་ཅིང་གཙང་པོར་བསྐུར་ནས་བཏང་སྟེ༔ བི་



64
༄༅།སློབ་དཔོན་པད་འབྱུང་གི་རྣམ་ཐར།
རོ་ཙ་ན་ཕོ་བྲང་ཡང་རྫོང་དུ་ཀ་བ་ལ་ཁོང་སྟོང་བྲུས་པ་ཞིག་ཏུ་བཅུག༔ ནམ་
ཕྱེད་ཙམ་ན་བཞེས་བ་དྲངས་ནས་ཆོས་གསན་པ་ལ༔ སེམས་རྨད་དུ་བྱུང་བ་
བཅོ་བརྒྱད་ཀྱི་ལེའུ་ལྔ་བཅུ་ཚར་བ་དང་ འབངས་ནང་པ་ཞིག་དང་ཚེ་སྤང་
བཟའ་དམར་རྒྱུན་མ་གཉིས་ཀྱིས་ཚོར་ནས་ཕྱིར་བསྒྲགས་པ་དང༌༔ བློན་པོ་
ཐམས་ཅད་འཚོགས་ནས༔ རྗེ་ལ་ ཐུགས་ནོར་ཆེན་པོ་མངའ་བས༔ ཡབ་
མེས་ཀྱིས་དཀོར་མཛོད་ཀྱི་གསེར་དངུལ་ཐམས་ཅད་འཇིམ་པ་ལ་བྱུགས་ནས་ལྷ་
ཁང་མཛད་ གསུང༌ ༔ ཆོས་ བྱེད་ གསུང་ ཞིང་ མཐའི་ མི་ བཟུང་ ནས་ ཆུ་ ལ་
བསྐུར༔ བོད་ཕུང་བར་བྱེད་པས་ངན་སྔགས་མཁན་དེ་ཕུག་ཏུ་སྦས་ནས་ཅི་
ཟེར་ཉན༔ དེ་ལ་ཆད་པ་གཅོད་པས་སྒོར་ཐོན་ཅིག༔ དེ་ལ་ཆད་པ་མི་གཅོད་
ན༔ རྒྱལ་ ཁྲིམས་ འཇིག་གོ་ ཟེར་ ནས༔ རྒྱལ་ པོ་ ཐུགས་ མ་ དགྱེས་ ནས༔
སློབ་དཔོན་ལ་ཇི་ལྟར་བྱ་ཞེས་ཞུས་པས༔ སློབ་དཔོན་བཻ་རོ་ཙ་ནའི་ཞལ་ནས༔
རྗེ་ལགས༔ བདག་སྔོན་ཡང་རྒྱལ་མོ་ཚ་བ་རོང་དུ་རྒྱལ་པོ་ལེགས་གཞེར་རྗེ་དང་
༔ དཔལ་མོ་བྱ་བ་གཉིས་ཀྱི་བུར་སྐྱེས༔ ད་རུང་ལས་ཀྱི་འཕྲོ་ཞིག་དང་གདུལ་
བྱ་ཞིག་ཡོད་པས་དེར་སྨྱུགས་ཤིག རྗེ་ཉིད་གསོན་དང་ ད་རུང་རྒྱ་གར་གྱི་
ཡུལ་ན༔ རྒྱ་གར་གྱི་པཎྜི་ཏ་རྣམས་ཀྱི་ནང་ནས་ མཁས་ པ་ བི་ མ་ ཏྲ་ བྱ་བ་
བཞུགས་པས༔ དེ་སྤྱན་དྲོངས་ལ་ཆོས་གྲྭ་ཚུགས་དང༌༔ དེའི་དུས་སུ་ངའི་
ཆོས་འདི་རྣམས་ཞུ་གཏུགས་སུ་བཏང་གིས༔ དེར་བློན་པོ་རྣམས་ཡིད་ཆེས་
ནས༔ ང་དང་རྗེ་གཉིས་མཇལ་བར་མཆི་གསུངས་ནས༔ རྗེ་ལ་དབང་མེད་
རྒྱལ་ཁ་བློན་གྱིས་བསྒྱུར་ཏེ༔ བི་རོ་ཙ་ན་རྒྱལ་མོ་ཚ་བ་རོང་དུ་སྤྲུགས་སོ༔ དེ་
ནས་བཻ་རོ་ཙ་ན་བྱང་གཡག་ ལ་ སེ་བོའི་རྩར་ཕྱིན་ཙམ་ན༔ ཡར་དབུས་ སུ་
གཟིགས་པས༔ ནམ་ལངས་པའི་སྟེང་དུ་ཉི་མ་ཤར་བ་དང་འདྲ་བ༔ ཁམས་
ན་མར་གཟིགས་པས་ཉི་མ་ནུབ་པའི་སྟེང་དུ་མུན་རུབ་པ་འདྲ་བ་གཟིགས་པས༔
སྤྱན་ཆབ་ཤོར་སྟེ་དབང་མེད་དུ་རྒྱལ་མོ་ཚ་བའི་རོང་དུ་བྱོན་ནས་རི་ལ་བཞུགས་
པས༔ བོད་ཀྱི་བྱ་ཐམས་ཅད་འདུས་ནས༔ སློབ་དཔོན་གྱི་སྟེང་དུ་བསྐོར་བ་
in
ir
ar



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 65
བྱས་པས༔ ཚ་བ་རོང་གི་མི་རྣམས་ཡིད་མ་ཆེས་ཏེ༔ བལྟས་བས་ཁོང་རྙེད་
ནས་བོད་ཀྱི་རྟོག་ཅན་པ་བྱུང་ཟེར་ནས་ཤིག་དོང་དུ་བསྐྱུར༔ དེ་ནས་སྦལ་དོང་
དུ་བསྐྱུར་ཡང་མ་གནོད་པར༔ ཡར་ཕྱུང་ནས་དྲི་མེད་བྱས་པས༔ བི་རོ་ཙ་
ནའི་ཞལ་ནས༔ ང་བོད་ཀྱི་རྒྱལ་བློན་རྣམས་ཀྱིས་རྒྱ་གར་དུ་ཆོས་ཚོལ་བར་
བཏང་བས༔ རྒྱ་གར་བས་ཆོས་ལ་ཕྲག་དོག་བྱས་ཏེ༔ ངན་སྔགས་ཡོད་བྱས་
པས༔ རྒྱལ་བློན་རྣམས་ཀྱིས་སྤྱུགས་པ་ཡིན་ནོ༔ ང་ཚེ་སྔ་མ་ལ་འདིར་སྐྱེས་པ་
ཡིན༔ སྔོན་རྒྱལ་པོ་ལེགས་གཞེར་དང་དཔལ་མོའི་བུ༔ དགེ་སློང་པུཎ་བྱ་བ་
དེ་ཡིན་གསུངས་པས༔ མི་རྣམས་ཡིད་ཆེས་ཏེ༔ སྐྱེ་བ་སྔ་ཕྱི་དྲན་པ་ངོ་མཚར་
ཆེ་ཟེར་ནས་ ཕྱག་ འཚལ་ བཤགས་པ་བྱས༔ ཞབས་ མགོ་ ཐོག་ ཏུ་བླངས་ཏེ་
བསྙེན་བཀུར་བྱས་སོ༔ དེ་ནས་བི་རོ་ཙ་ནའི་ཐུགས་དགོངས་ལ༔ རྒྱལ་མོ་ཚ་
བ་རོང་འདིར་ཆོས་རྫོགས་པ་ཆེན་པོ་དར་བ་ཞིག་བྱ་དགོངས་ནས༔ བྱིས་པ་
མང་པོ་བ་གླང་འཚོ་བའི་རྩར་ཕྱིན་ནས༔ བྱིས་པ་རྣམས་ལ་རྡོ་རྗེ་སེམས་དཔའ་
སེམས་དཔའ་ཆེ་ཟེར་བ་བསླབས་པས༔ ཐམས་ཅད་ཀྱིས་མ་ཤེས་ཏེ༔ ལྟོས་
སེ་ལྟོས་སེ་ཟེར་རོ༔ དེར་བྱིས་པ་གཉིས་ཀྱིས༔ རྡོ་རྗེ་སེམས་དཔའ་སེམས་
དཔའ་ཆེ་ཟེར་ནས༔ རྒྱལ་བུ་གཡུ་བྱ་བ་དང༌༔ རྒྱལ་བུ་ཀླུ་བྱ་བ་གཉིས་ཀྱིས་
ཤེས་པར་གྱུར་ནས༔ སློབ་དཔོན་བཻ་རོ་ཙ་ནས་ནུབ་བྱིས་པ་དེ་གཉིས་མཆན་
གཡས་གཡོན་དུ་བཞག་ནས་གཏོང་ཐུན་བསླབས༔ ཉིན་པར་དཔེ་བསླབ་བྱས་
ཏེ༔ བཀའ་རྫོགས་པ་ཆེན་པོའི་ཆོས་ཐམས་ཅད་ཤེས་ཤིང་ཁོང་དུ་ཆུད་དེ༔
རྒྱལ་མོ་ཚ་བ་རོང་དུ་དམ་པའི་ཆོས་ཉི་མ་ཤར་བ་ལྟར་དར་ཤིང་རྒྱས་པར་མཛད་
དོ༔ སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔ པ་གོར་བེ་རོ་ཙ་ན་
རྒྱ་གར་དུ་ཆོས་ཚོལ་བར་སོང་ཞིང་ཚ་བའི་རོང་དུ་སྤྲུགས་པའི་ལེའུ་སྟེ་བཅུ་བཞི་
པའོ༔



66
ལེའུ་བཅོ་ལྔ་པ། རྒྱལ་པོས་ཆོས་ཁྲིམས་བཅས་པའི་སྐོར།
དེ་ནས་རྒྱལ་པོའི་ཐུགས་དགོངས་ལ༔ ངས་བོད་ཀྱི་རྒྱལ་ཁམས་འདི་
ཆོས་ལ་བཀོད་པར་འདོད་པས༔ བོད་ཀྱི་ཤེས་རབ་ཅན་རྒྱ་གར་དུ་བཏང་ནས་
ཆོས་ངོ་མཚར་ཅན་ལོན་ཀྱང༌༔ བློན་པོ་ཆོས་ལ་གནག་པས་ཕྲག་དོག་བྱས་
ནས༔ ཆོས་ལ་སྤྱོད་དབང་མ་བྱུང༌༔ ཆོས་ཚོལ་དུ་བཏང་བ་རྣམས་ཀྱང་༔
བློན་པོས་རྒྱལ་ཁྲིམས་ལ་བསྙད་ཅིང་སྤྲུགས་པས༔ ད་ནི་རྒྱ་གར་ན་པཎྜི་ཏ་ཆོས་
ཕྱི་ནང་མཁས་པ་ཞིག་སྤྱན་དྲངས་ལ༔ བོད་ཀྱི་ཤེས་རབ་ཅན་ཐམས་ཅད་ཀྱང་
ལ་ལ་ནི་ལོ་ཙཱ་བ་བསླབ༔ ལ་ལ་ནི་རབ་ཏུ་འབྱིན༔ ལ་ལ་ནི་ཆོས་བསྒྲུབ་ཏུ་
བཅུག་དགོས་སྙམ་ནས༔ བོད་རུ་བཞི་ཐམས་ཅད་བཀའ་འོག་ཏུ་བསྡུས་ཏེ་
བཀའ་སྩལ་བ༔ ང་ཆོས་སྐྱོང་བའི་རྒྱལ་པོ་ཡིན་པས༔ ད་དུས་དེ་རིང་ནས་
ཆོས་ཁྲིམས་བཅའ་བ་ཡིན་པས༔ རབ་ཏུ་བྱུང་སུས་ནུས༔ ལོ་ཙཱ་སློབ་སུས་
ནུས༔ སྒྲུབ་པ་བྱེད་སུས་ནུས་ན་ཞབས་འོག་ནས་རྡེའུ་བཏོན་ཏེ་དབུའི་མཆོད་
གནས་སུ་བྱེད་དོ༔ ཞེས་བཀའ་ཁྲིམས་བཅས་སོ༔ དེ་ནས་སློབ་དཔོན་པདྨ་
འབྱུང་གནས་ཞེས་བྱ་བ༔ འདས་མ་འོངས་ད་ལྟ་དུས་གསུམ་མཁྱེན་པ་དེས།
གུང་གྲལ་ནས་རྒྱལ་བློན་རྣམས་ལ་བཀའ་སྩལ་ གྱིས་དགོངས་པ་གསུངས་བ༔
རྗེ་ལྷ་གཅིག་ཆོས་སྐྱོང་པའི་རྒྱལ་པོ་ལགས༔ ཆོས་ཁྲིམས་བཅའ་བ་ ཤིན་ ཏུ་
ལེགས༔ བདག་འདྲ་པདྨ་འབྱུང་གནས་ཀྱིས༔ དུག་གསུམ་སྐུ་གསུང་ཐུགས་
སུ་ཤེས༔ རྣམ་རྟོག་ཆོས་ཉིད་དབྱིངས་སུ་གོ༔ ཉོན་མོངས་རྒྱུད་རྣམས་རང་
ཞིར་སོང་༔ འཛིན་པའི་ལྕགས་སྒྲོག་ཤུགས་ལས་གྲོལ༔ ཡེ་ཤེས་ལྷུག་པར་
རྟག་ཏུ་འཆར༔ དེ་རྟགས་ཡོན་ཏན་མངོན་ཤེས་ཀྱིས༔ ཕྱི་མར་ཅི་འབྱུང་ད་
ལྟ་ཤེས༔ སྔ་མ་ཅི་ཡིན་འདི་ལྟར་ཤེས༔ བདག་འདྲ་པདྨ་འབྱུང་གནས་དང་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 67 །
༔ མཁན་པོ་བོ་དྷི་ས་ཏྭ་དང་༔ བཙན་པོ་ཁྲི་སྲོང་ལྡེའུ་བཙན་གསུམ༔ སྐྱེ་
བ་འདི་ཡི་སྔ་མ་ལ༔ མ་ག་དྷཱ་ཡི་ཡུལ་དག་ཏུ༔ མོན་ཕྲུག་སྤུན་གསུམ་དག་ཏུ་
སྐྱེས༔ མ་ནི་ དབུལ་ མོ་ བྱ་ རྫི་ མོ༔ མ་ ཡི་ དགེ་ བ་ མཆོད་ རྟེན་ བཞེངས༔
མཆོད་རྟེན་ བྱ་ རུང༌ ཁ་ ཤོར་ ལ༔ མཆོད་ པ་ ཕུལ་ ཞིང་ གསོལ་ བ་ བཏབ༔
འཁྱགས་པས་འཁྱགས་ཡུལ་མཐའ་འཁོབ་ཏུ༔ ཆོས་ཀྱི་བསྟན་པ་འཛུགས་པར་
ཤོག༔ དེ་སྐད་སྨོན་ལམ་བཏབ་པ་ཡིས༔ སྐྱེ་བ་དེ་ཡི་འོག་རོལ་དུ༔ སྲིན་གྱི་
བུ་དང་དྲང་སྲོང་བུ༔ བྲམ་ཟེའི་བུ་དང་གསུམ་དུ་སྐྱེས༔ སྔ་མའི་མཆོད་རྟེན་
དེ་ལ་ནི༔ མཆོད་པ་ཆེན་པོ་རབ་ ཕུལ་ ཏེ༔ སྨོན་ལམ་ སོ་ སོར་འདི་ལྟར་
བཏབ༔ དྲང་སྲོང་བུ་ཡི་སྨོན་ལམ་ནི༔ འཁྱགས་པས་འཁྱགས་ཡུལ་བོད་
ཡུལ་དུ༔ ཆོས་སྐྱོང་རྒྱལ་པོར་སྐྱེས་ནས་ནི༔ སངས་རྒྱས་བསྟན་པ་འཛུག་
པར་ཤོག༔ སྨོན་ལམ་དེ་སྐད་བཏབ་པ་ཡིས༔ ད་ལྟར་རྒྱལ་བོར་སྐྱེས་པ་
ཡིན༔ ཆོས་སྐྱོང་རྒྱལ་པོར་བྱ་བར་རིགས༔ བྲམ་ཟེའི་བུ་ཡི་སྨོན་ལམ་ནི༔
ཆོས་སྐྱོང་རྒྱལ་པོ་ཁྱོད་ཀྱི་ཚེ༔ མཁས་པ་པཎྜི་ཏར་གྱུར་ནས༔ སངས་རྒྱས་
བསྟན་པ་འཛིན་པར་ཤོག སྨོན་ལམ་དེ་སྐད་བཏབ་པའི་མཐུས༔ ཟ་ཧོར་
སྐྱེས་ཀྱང་འདི་རུ་ཚོགས༔ མཁན་པོ་རབ་ཏུ་བྱུང་བར་རིགས༔ བདག་འདྲ་
སྲིན་བུ་པདྨ་ཡིས༔ ཆོས་སྐྱོང་རྒྱལ་པོ་ཁྱོད་སྐྱེས་ཚེ༔ གྲུབ་ཐོབ་ནུས་པའི་མཐུ་
ལྡན་ནས༔ སངས་རྒྱས་བསྟན་པ་བསྲུངས་བར་ཤོག༔ སྨོན་ལམ་དེ་སྐད་
བཏབ་པ་ཡིས༔ ཨུ་རྒྱན་སྐྱེས་ཀྱང་འདི་རུ་ཚོགས༔ སངས་རྒྱས་བསྟན་པ་ང་
ཡིས་བསྲུང་༔ རྒྱ་གར་ཡུལ་གྱི་མ་ག་དྷཱའི༔ དྲང་སྲོང་དཔལ་ལྡན་ཞེས་བྱ་དང་
༔ ཡུམ་ནི་ཀྲ་མ་ཏི་ཡི་བུ༔ ཨ་ ས་མ་རུ་ཚེ་འཕོས་པས༔ བོད་ཀྱི་མངའ་
བདག་རྒྱལ་པོར་སྐྱེས༔ མི་ལ་དགོས་དགུ་གཅེས་དགུ་དང་༔ སྡེ་སྣོད་གསུམ་
གྱི་ཆོས་རྣམས་ཀུན༔ རྒྱལ་པོ་ཉིད་ཀྱི་རིང་ལ་འབྱུང༌༔ རྒྱ་གར་ཡུལ་ནི་ཀུ་ཤ་
ཀའི༔ སྨད་འཚོང་བྲ་མ་ནི་ལ་ཏའི༔ ཕྲུ་གུར་སྐྱེས་པ་ཚེ་འཕོས་པ༔ ཁྲི་
བཟང་ཡབ་ལྷག་བློན་པོ་ཡིན༔ དྷརྨ་ཤཱི་ལ་ཚེ་འཕོས་བ༔ རྒྱལ་ཏོ་ར་མི་བློན་



68
༄༅།སློབ་དཔོན་པད་འབྱུང་གི་རྣམ་ཐར། །
པོ་ཡིན༔ དྷརྨ་པྲ་ཛྷཱ་ཚེ་འཕོས་པ༔ ཁྲི་བཟང་ལྷ་ལོང་བློན་པོ་ཡིན༔ དྷརྨ་ཀཱ་
ཡ་ཚེ་འཕོས་པ༔ ཤུད་བུ་དཔལ་གྱི་སེང་གེ་ཡིན༔ དྷརྨ་སུ་ཁ་ཚེ་འཕོས་པ༔
མདོ་གཞེར་སྤྲེལ་ཆུང་བློན་པོ་ཡིན༔ དྷརྨ་མི་ཏྲ་ཚེ་འཕོས་བ༔ ཏ་ར་ཀླུ་གང་
བྱ་བ་ཡིན་ བློན་པོ་དྲུག་པོ་དེ་རྣམས་ཀྱིས༔ འཁྱགས་པས་འཁྱགས་ཡུལ་
མཐའ་འཁོབ་ཏུ༔ འདུས་བྱས་སྨོན་ལམ་གཅིག་ཏུ་བཏབ༔ རྒྱ་གར་ཡུལ་གྱི་
ལས་འཕྲོ་ནི༔ བོད་ཀྱི་ཡུལ་དུ་བླངས་པ་ཡིན༔ རྒྱལ་པོ་ཉིད་ཀྱི་བློན་པོར་
གྱུར༔ རྗེ་རྒྱལ་ཉིད་ཀྱི་རིང་ལ་བྱུང་༔ བློན་པོ་ཆོས་ལ་གནག་པ་ནི༔ བློན་
པོ་དྲུག་པོ་འདི་རྣམས་ཀྱིས༔ སྐྱེ་བ་སྔ་མའི་གོང་རོལ་དུ༔ དུད་འགྲོའི་ལུས་ནི་
སོ་སོར་བླངས༔ སྐྱེ་བ་སྔ་མ་ཅི་བླངས་པ༔ སྐྱེ་བ་འདི་ལ་མཚན་རྟགས་ཡོད༔
ནི་ར་ལྔ་རའི་ཡུལ་དབུས་ཀྱི༔ ཕག་བ་རྒྱ་ཚ་ལྷ་སྣང་སྟེ༔ སྔར་ཡང་ཕག་བ་
བྱས་པའི་རྟགས༔ ད་ལྟ་སྣ་རྩེར་སྨེ་ནག་ཡོད༔ དབུས་འགྱུར་དེ་ཡི་བྱང་
ཕྱོགས་ཀྱི༔ རྨོས་ གླིང་ ཏར་ ཀླུ་ གོང་ དེ༔ སྔར་ ཡང་ རྨོས་ གླང་ བྱས་ པའི་
རྟགས༔ གཉའ་བའི་གོང་ན་སྨེ་བ་ཡོད༔ ཡུལ་ཕྱོགས་དེ་ཡི་ཁྱི་མོ་ནི༔ ཉ་ཤི་
སྲུང་བ་ཡབ་ལྷག་སྟེ༔ སྔར་ཡང་ཉ་ཤི་བསྲུངས་པའི་རྟགས༔ དབྲལ་བའི་
དཀྱིལ་ན་སྨེ་བ་ཡོད༔ ཡུལ་ཕྱོགས་དེ་ཡི་བྱ་ཐུལ་ནི༔ མདོ་གཞེར་སྤྲེལ་ཆུང་
བློན་ཡིན་ཏེ༔ སྔར་ཡང་བྱ་རུ་སྐྱེས་པའི་རྟགས༔ ལྟེ་བའི་ཁུང་ན་བྱ་སྤུ་ཡོད༔
ཡུལ་ཕྱོགས་དེ་ཡི་གཅན་སྤྱང་ནི༔ རྒྱལ་ཏོ་ར་མེ་བྱ་བ་ཡིན༔ སྔར་ཡང་གཅན་
སྤྱད་བྱས་པའི་རྟགས༔ ཡ་ ཐོད་གཅན་ སྤྱང་འདྲ་བ་ཡོད༔ དུད་འགྲོ་ཚེ་
འཕོས་སྨད་འཚོང་མའི༔ བུ་དྲུག་དག་ཏུ་སྐྱེས་ནས་ནི༔ བོད་ཡུལ་འཚོགས་
པའི་སྨོན་ལམ་བཏབ༔ ད་ལྟ་རྒྱལ་པོའི་བློན་པོར་སྐྱེས༔ བློན་པོ་རྣམས་ཀྱང་
ཆོས་སྲིད་སྐྱོངས༔ ཕྱི་མར་མཐོ་རིས་ཆོས་ལ་འཕྲང་༔ ཆོས་ལ་མ་མོས་ངན་
སོང་འགྲོ༔ པཱུརྱ་སཱུརྱ་བྲམ་ཟེའི་བུ༔ བོ་དྷི་ས་ཏྭ་བྱ་བར་སྐྱེས༔ དགེ་སློང་
མང་པོ་གྲངས་མེད་ཀྱི༔ མཁན་པོར་བྱས་ནས་རབ་ཏུ་འབྱིན༔ སྒྲ་སྒྱུར་ཚལ་
གྱི་དྲང་སྲོང་ནི༔ དགེ་སློང་སཾ་ཧ་ཚེ་འཕོས་པ༔ དགེ་སློང་དཔལ་དབྱངས་བྱ་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ།
69
.
བར་སྐྱེས༔ ནརཉྫ་རའི་ཡུལ་དབུས་སུ༔ སྨད་འཚོང་སྙིང་པོ་བརྟུལ་ཞུགས་
དང་༔ དྲང་སྲོང་ཀུམཱརཱ་ཙའི་བུ༔ དགེ་སློང་རྒྱལ་བུ་སྙིང་བོ་དེས༔ ཚུལ་
ཁྲིམས་བསྲུངས་ནས་ཚེ་འཕོས་ པ༔ རྒྱལ་ པ་ མཆོག་ དབྱངས་བྱ་བར་སྐྱེས
རྒྱ་གར་ཡུལ་གྱི་མུ་དྲ་ནི༔ བྲམ་ཟེ་གུ་ཎ་སིདྡྷི་དང༌༔ རྒྱལ་པོ་ལེགས་གཞེར་
དཔལ་མོའི་བུ༔ དགེ་སློང་ཛེ་ཏ་ཚེ་འཕོས་པ༔ ནམ་མཁའི་སྙིང་པོ་བྱ་བར་
སྐྱེས༔ རྡོ་རྗེ་གདན་གྱི་སྨད་འཚོང་མ༔ ཀུ་མཱ་ཧི་ཏོ་རུ་ཎ་དང༌༔ དྲང་སྲོང་
ཛྙཱ་ན་བྷཱུ་ཏིའི་བུ༔ དགེ་སློང་འཇམ་དཔལ་ཚེ་འཕོས་པ༔ ཀླུ་ཡི་རྒྱལ་མཚན་བྱ་
བར་སྐྱེས༔ གའུ་ཉི་ལྗོངས་ཏི་ཏའི་བུ༔ སྨད་འཚོང་བུ་མོ་ན་ར་ཡ༔ རྒྱ་གར་
ཡུལ་ནས་ཚེ་འཕོས་པས༔ སྐ་བ་དཔལ་བརྩེགས་བྱ་བར་སྐྱེས༔ ལྕགས་ཀྱི་
སྡོང་བོའི་གླིང་ཆེན་གྱི༔ ཀླུ་མོ་ཉིད་གྱུར་ཚེ་འཕོས་པ༔ དྲན་པ་ནམ་མཁའ་བྱ་
བར་སྐྱེས༔ དྲང་སྲོང་བུ་མོ་སེར་སྐྱ་ལྔ༔ རྒྱ་གར་ཡུལ་ནས་ཚེ་འཕོས་བ༔
དགེ་སློང་མི་ལྔ་དག་ཏུ་སྐྱེས༔ དགེ་ལྡན་བདེ་སྐྱིད་རྒྱལ་བུ་གཉིས༔ རྒྱ་གར་
ཡུལ་ནས་ཚེ་འཕོས་པ༔ ཡེ་ཤེས་དབྱངས་དང་བྲན་ཀ་གཉིས༔ ཁྱིམ་བདག་
དགའ་བའི་བུ་མོ་གཉིས༔ ལེགས་གྲུབ་དར་མ་གཉིས་སུ་སྐྱེས༔ ཚ་བ་རོང་གི་
རྒྱལ་པོའི་བུ༔ དགེ་ སློང་ པཱུརྞ་ཚེ་འཕོས་ བ༔ བེ་རོ་ཙ་ན་ བྱ་ བར་ སྐྱེས
བདག་འདྲ་པདྨ་འབྱུང་གནས་ཀྱིས༔ སྔ་མ་ཅི་ཡིན་ད་ལྟར་ཤེས༔ རྒྱལ་པོ་
ཉིད་ཀྱི་སྐུ་རིང་ལ༔ ཆོས་ཁྲིམས་ཤིན་ཏུ་དར་བར་འོང་༔ ཅེས་གསུངས་པ་
དང༌༔ རྗེ་བློན་འབངས་ལ་སོགས་པའི་བོད་རུ་བཞི་རྒྱལ་པོའི་མངའ་འོག་ཏུ་
འདུས་པ་ཐམས་ཅད་རྗེས་སུ་ཡིད་རང་ངོ་༔ དེ་ནས་རྒྱལ་པོས་ཆོས་ཁྲིམས་དར་
གྱི་མདུད་པ་ལྟར་བསྡམས༔ རབ་ཏུ་བྱུང་བ་རྣམས་ལ་དབུའི་མཆོད་གནས་སུ་
མཛད༔ རབ་བྱུང་བཙུན་པའི་སྡེ་བཙུགས༔ སྔགས་པ་རྣམས་ལ་སྒྲུབ་པ་
བཅོལ་ནས་སྔགས་སྡེ་བཙུགས༔ འཁོར་རྣམས་ལ་ཆོས་གང་ལ་གང་མོས་སྤྱོད་
པར་གནང༌༔ བདེ་བར་གཤེགས་པའི་བཀའ་འབྲི་བ་དང་ཀློག་པ་རྣམས་ལ་
མཆོད་གནས་མིང་བཏགས༔ ཤེས་རབ་གང་ཆེ་བ་ཁ་ལྕེ་གང་བདེ་རྣམས་ལ་རྒྱ་



༄༅།སློབ་དཔོན་པད་འབྱུང་གི་རྣམ་ཐར།
གར་དུ་སྒྲ་སྒྱུར་ལོ་ཙཱ་སློབ་ཏུ་བཏང་༔ འཕྲལ་སྐད་དང་ཆོས་སྐད་ལ་སོགས་
པའི་སྐད་རིགས་ཐམས་ཅད་མཁན་པོ་བོ་དྷི་ས་ཏྭས་བསླབས༔ མི་སྐྱ་རྣམས་ལ་
ཡི་གེ་དང་མོ་རྩིས་སློབ་པར་གནང་ ༔ རབ་ཏུ་བྱུང་བའི་མཁན་སློབ་གཉིས་ཀ་
མཁན་པོ་བོ་དྷི་ས་ཏྭཱས་མཛད༔ དབང་བསྐུར་བྱིན་གྱིས་རློབ་པ་སོགས་གསང་
སྔགས་ཀྱི་ཆོས་ ཐམས་ ཅད་ སློབ་ དཔོན་ པདྨ་ འབྱུང་ གནས་ ཀྱིས་ མཛད་དོ༔
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ རྒྱལ་པོས་
ཆོས་ཁྲིམས་བཅས་པའི་ལེའུ་སྟེ་བཅོ་ལྔ་པའོ༔



ལེའུ་བཅུ་དྲུག་པ། བེ་རོ་ཙ་ན་སྤྲུགས་པར་འགྱོད་
པ་སྐྱེས་པའི་སྐོར།
དེ་ནས་རྒྱལ་པོའི་ཐུགས་དགོངས་ལ༔ བོད་འདིར་དམ་པའི་ཆོས་ཉི་མ་
ཤར་བ་ལྟ་བུ་ཞིག་བྱེད་དགོས་པས༔ རྒྱ་གར་གྱི་ཡུལ་ནས་པཎྜི་ཏ་ལྔ་བརྒྱའི་
ནང་ནས་མཁས་པ་སློབ་དཔོན་ཆེན་པོ་བི་མ་ལ་མི་ཏྲ་བྱ་བ་བཞུགས་སྐད་པས༔
དེ་སྤྱན་དྲངས་དགོས་སྙམ་པའི་ཐུགས་དགོངས་སྐྱེས་སོ༔ སློབ་དཔོན་བི་མ་ལ་
མི་ཏྲ་ཡང་ཐུགས་རྗེ་ཆེན་པོའི་སྤྲུལ་པ་ཡིན་ཏེ༔ རྒྱ་གར་གྱི་རྒྱལ་པོ་དྷརྨ་ཨ་ཤེ་ཀ་
བྱ་བའི་སྲས་མོ་ལྷ་ལྕམ་མདྷརྨ་བོདྷི་བྱ་བ་ཤིན་ཏུ་མཛེས་མ༔ ལྷའི་བུ་མོ་འདྲ་བ་
ཞིག་ཡོད་པ་དེ་མེ་ཏོག་གི་ལྡུམ་རར་གཉིད་པའི་རྨི་ལམ་དུ༔ མི་དཀར་པོ་ཤིན་
ཏུ་མཛེས་བ་ཞིག་བྱུང་ནས༔ བདུད་རྩི་བུམ་པ་གང་མོའི་སྤྱི་བོར་བླུགས་པ༔
ཚངས་པའི་བུ་ག་ནས་མར་སོང་བས་ལུས་བདེ་བས་གང་བ་ཞིག་རྨིས་ནས༔
ལུས་མི་བདེ་བ་མེད་པར༔ ཞག་ཉི་ཤུ་རྩ་གཅིག་ནས་བུ་ཞིག་བཙས་ཏེ༔ ཕ་
མེད་བུ་བཙས་པ་ངོ་ཚ་ཆེའོ་ཅེས་ཁྱེར་ནས་བྱེ་མའི་གསེབ་དུ་བོར་རོ༔ ཡང་
མོས་བལྟས་པས་མིག་བཀྲ་ཧྲིག་གེ་འདུག་ནས༔ སྙིང་རྗེ་སྟེ་བླངས་ནས་གསོས་
པས༔ ཞག་ལོག་ཟླ་ལོག་གཞན་བས་སྐྱེད་ཆེ་བ་ཞིག་བྱུང་ནས༔ ལོ་ལྔ་ལོན་པ་
དང་༔ ན་ལེནྡྲའི་གཙུག་ལག་ཁང་དུ་སོང་སྟེ༔ པཎྜི་ཏ་རྣམས་ཀྱི་སྤྱན་སྔར་
རིག་པའི་གནས་ལྔ་ལ་སྦྱངས་ནས༔ སྡེ་སྣོད་རྣམ་པ་གསུམ་དང་༔ ལྷག་པར་
ཡང་རྒྱུད་སྡེ་མཐའ་དག་མཁས་པར་གྱུར་ཏོ༔ སློབ་དཔོན་ཤྲཱི་སིཾ་ཧའི་སྤྱན་སྔར་
རབ་ཏུ་བྱུང་ནས༔ མཚན་ཡང་བི་མ་ལ་མི་ཏྲར་བཏགས་སོ༔ དེ་ནས་མཁས་
པའི་མཆོག་ཏུ་གྱུར་ཏོ༔ ཆོས་སྐྱོང་བའི་རྒྱལ་པོ་དྷརྨ་ཙཀྲ་བྱ་བའི་བླའི་མཆོད་
གནས་ཆེན་པོ་མཛད་དོ༔ བི་ཀྲ་མ་ལ་ཤཱི་ལའི་གཙུག་ལག་ཁང་དུ༔ པཎྜི་ཏ་



72
༄༅།སློབ་དཔོན་པད་འབྱུང་གི་རྣམ་ཐར།
i༡)AP
ལྔ་བརྒྱ་དང་བཅས་ཏེ་བཞུགས་སོ༔ དེ་ནས་རྒྱལ་པོ་ཁྲི་སྲོང་ལྡེའུ་བཙན་གྱིས
ལོ་ཙཱ་བ་སྐ་བ་དཔལ་བརྩེགས་དང༌༔ ཅོག་རོ་ཀླུའི་རྒྱལ་མཚན་དང༌༔ རྨ་
རིན་ཆེན་མཆོག་དང་གསུམ་ལ་གསེར་ཕྱེ་བྲེ་གསུམ་བརྫངས་ནས༔ རྒྱ་གར་གྱི་
བི་ཀྲ་མ་ལ་ཤཱི་ལའི་གཙུག་ལག་ཁང་དུ༔ ཆོས་སྐྱོང་བའི་རྒྱལ་པོ་དྷརྨ་ཙཀྲ་ལ་
གསེར་ཕུལ་ལ༔ ངའི་སྐྱེས་ལན་དུ་ཕྱི་ནང་གི་ཆོས་མཐའ་དག་ལ་མཁས་པའི་
པཎྜི་ཏ་ཞིག་བཏང་བར་ཞུ་གྱིས་ལ༔ ལོ་ཙཱ་བ་ཁྱེད་གསུམ་གྱིས་སྤྱན་དྲོངས་ལ་
ཤོག་གཅིག༔ ཅེས་བསྒོས་ནས་བཏང་ངོ་༔ དེ་ནས་ལོ་ཙཱ་བ་གསུམ་གྱིས་བི་ཀྲ་
མ་ལ་ཤཱི་ལའི་རྒྱལ་པོ་ལ་གསེར་ཕུལ་ནས་ཞུས་པ༔ བོད་ཀྱི་ཆོས་སྐྱོང་བའི་རྒྱལ་
པོ་ཁྲི་སྲོང་ལྡེའུ་བཙན་གྱི་ཞལ་ནས༔ ཁྱེད་ཆོས་སྐྱོང་བའི་རྒྱལ་པོ་ཡིན་པས༔
ངའི་སྐྱེས་ལན་དུ་ཕྱི་ནང་གི་ཆོས་མཐའ་དག་ལ་མཁས་པའི་པཎྜི་ཏ་ཞིག་བཏང་
བར་བྱ་དགོས་གསུང་བར་གདའོ་ཞུས་པས༔ རྒྱལ་པོ་དྷརྨ་ཙ་ཀྲའི་ཞལ་ནས༔
འོ་ན་ངའི་བླ་མཆོད་པཎྜི་ཏ་ལྔ་བརྒྱ་ནངས་པར་གྱི་ཚ་བ་ལ་འཚོགས་པ་ལ་ཞུ་
དགོངས་གསུངས་ནས༔ ནངས་བར་གྱི་ཚ་བ་ལ་པཎྜི་ཏ་ལྔ་བརྒྱ་གདན་དྲངས་
ནས༔ གསེར་གྱི་མཎྜལ་རེ་རེ་ཕུལ་ནས་ཞུས་པ༔ བོད་ཀྱི་ཆོས་སྐྱོང་བའི་རྒྱལ་
པོས༔ ང་ལ་སྐྱེས་སུ་གསེར་བསྐུར་ནས༔ ཕྱི་ནང་གི་ཆོས་ ཐམས་ ཅད་ལ་
མཁས་པའི་པཎྜི་ཏ་ཞིག་བཏང་བར་ཞུ་ཟེར་ནས༔ ལོ་ཙཱ་བ་འདི་གསུམ་སྤྱན་
འདྲེན་དུ་ བཏང་ ནས་ བྱུང་ བས༔ གང་ མཁས་ པ་ ཞིག་ གཤེགས་ པར་ ཞུ
ཞེས་ཞུས་པས་པཎྜི་ཏ་ལྔ་བརྒྱའི་ནང་ནས་མཁས་པ་ཆེན་པོར་གྱུར་བ༔ སློབ་
དཔོན་ཆེན་པོ་བི་མ་ལ་མི་ཏྲ་གུང་གྲལ་ན་བཞུགས་པས༔ གཡས་ཀྱི་པཎྜི་ཏ་
ཕྱེད་དང་སུམ་བརྒྱ་སྟེ༔ གཡས་གཡོན་གྱི་ལྔ་བརྒྱ་པོ་ཐམས་ཅད་བི་མ་ལ་མི་
ཏྲའི་ཞལ་ལ་གཟིགས་ནས༔ དོན་ལ་ཁྱེད་བཞུད་དགོས་ཞུས་པས༔ བི་མ་ལ་
མི་ཏྲའི་ཐུགས་དགོངས་ལ༔ བོད་ཀྱི་རྒྱལ་པོ་ཆོས་ལ་དད་པ་ཆེ་ཡང་༔ བློན་
པོ་རྣམས་ཆོས་ལ་གནག་པར་ཡོད་པར་འདུག་པས༔ ལོ་ཙཱ་བ་བཻ་རོ་ཙ་ན་ཡང་
སྤྲུགས་པར་གྲགས༔ ངས་ཀྱང་འདུལ་བར་ནུས་སམ་མི་ནུས་ཆ་མེད༔ འོན་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 73
K
lt 16 i
ཀྱང་བོད་ཀྱི་རྒྱལ་བོའི་དད་པ་མི་ཟློག༔ རྒྱ་གར་རྒྱལ་བོའི་བཀའ་མི་གཅོག་པའི་
ཕྱིར༔ ཐེངས་གཅིག་འགྲོ་དགོས་དགོངས་ནས་བཞེངས་ཏེ༔ བོ་དྷི་ས་ཏུ་རྡ་
ཐིམ་ཅེས་ལན་གསུམ་གསུངས་པ་དང༌༔ ལོ་ཙཱ་བ་གསུམ་ལ་གོ་བ་མི་འདྲ་བ་
གསུམ་བྱུང་སྟེ༔ སྐ་བ་དཔལ་བརྩེགས་ཀྱིས་གོ་བ་ལ༔ གཞུ་མོ་དག་ལ་བརྟེན་
པའི་མདའ༔ སྐྱེས་ བུའི་ མཐེབ་ མོས་ རྩོལ་ ཕོད་ ན༔ མདས་ ཀྱང་ འབེམ་
[འབེན]དྲུང་ཕྱིན་པར་ནུས༔ ཞེས་གསུངས་ཏེ་བཞུད་པར་གོ༔ རྨ་རིན་
ཆེན་མཆོག་གིས་གོ་བ་ལ༔ ཉག་ཐག་དག་ལ་བརྟེན་པའི་གྲུ༔ སྐྱེས་བུའི་སྐྱ་
བས་སྩོལ་ ཕོད་ན༔ གྲུས་ ཀྱང་ཆུ་ལས་ སྒྲོལ་བར་ནུས༔ ཞེས་ གསུངས་ ཏེ་
བཞུད་པར་གོ ༔ ཅོག་རོ་ཀླུའི་རྒྱལ་མཚན་གྱིས་གོ་བ་ལ༔ ཡོན་ཏན་དག་དང་
ལྡན་པའི་མི༔ རང་ཡུལ་མིན་པའི་ས་ཕྱོགས་སུ༔ ལུས་ཀྱི་བུམ་པ་གར་འགྲིལ་
བ༔ སེམས་ཀྱི་ཆུ་བོ་དེ་རུ་འབོ༔ ཞེས་གསུངས་ནས་བཞུད་བར་གོ༔ དེ་
ནས་རྒྱལ་པོ་དང་པཎྜི་ཏ་རྣམས་ཀྱི་བཀའ་ཐོབ་ནས༔ སློབ་དཔོན་བི་མ་ལ་མི་
ཏྲ་ལོ་ཙཱ་བ་རྣམས་ཀྱིས་གདན་དྲངས་ཏེ༔ ཀ་བ་ལི་སོར་བཞི་བ་ཞིག་ཏུ་རྒྱ་ཡིག་
འབྲུ་བརྒྱད་བྲིས་བ་ཞིག་བསྣམས་ནས་བསམ་ཡས་ སུ་བྱོན་ཏེ༔ རྒྱལ་ པོ་ རྗེ་
འབངས་རྣམས་ཀྱིས་བསུ་བ་མཛད་ནས༔ བསམ་ཡས་སུ་ཕྱགས་ཕེབས་ནས༔
འཁོར་ས་ཆེན་མོ་རུ་སྤྱན་དྲངས་པས༔ སློབ་དཔོན་གྱིས་རྒྱལ་པོ་ལ་ཕྱག་མ་
འཚལ༔ ལྷ་ལ་ཡང་ཕྱག་མ་བཙལ་བས༔ བློན་པོ་རྣམས་ཀྱིས་ངེད་ཀྱི་གཙུག་
ལག་ཁང་འདིར༔ སྔ་མ་ཡང་པཎྜི་ཏ་མང་པོ་སྤྱན་དྲངས་སོ༔ ད་རུང་སྤྱན་
འདྲེན་པ་ཡིན༔ པཎྜི་ཏ་ཁྱེད་ངེད་ཀྱི་རྒྱལ་པོ་ལ་ཡང་ཕྱག་མི་འཚལ༔ ལྷ་ཁང་
ལ་ཡང་ཕྱག་མི་འཚལ་བ་ཅི་ལགས་ཞུས་པས༔ ཁྱེད་རྒྱལ་བློན་རྣམས་ཀྱིས་ཕྱག་
གི་དོན་ཤེས་སམ་གསུངས་བས༔ རྒྱལ་པོས་ཕྱག་གི་དོན་མི་ཤེས་ལགས་ཞུས་
པས༔ ངས་ལྷ་དང་གཉིས་སུ་མེད་པའི་ཕྱག་འཚལ་ཟིན༔ དེ་ཡི་དོན་གྱིས་
བརྡའི་ལྷས་ཕྱག་མི་ཐུབ་པས༔ ལྷ་ལ་ཡང་ཕྱག་མི་འཚལ༔ རྒྱལ་པོ་ལ་ཡང་
ཕྱག་མི་འཚལ་གསུངས་པས༔ རྒྱལ་པོའི་ཐུགས་དགོངས་ལ༔ འོ་ན་ནང་



74
༄༅།སློབ་དཔོན་པད་འབྱུང་གི་རྣམ་ཐར།
--
-
-
པས་སངས་རྒྱས་རང་མིན་ནམ༔ མུ་སྟེགས་པ་རང་ཡིན་ནམ་སྙམ་དུ་སེམས་
ཤིང་འདུག་ཙ་ན༔ བི་མ་མི་ཏྲས་མཁྱེན་ནས༔ རྒྱལ་པོ་ཐུགས་མ་དགྱེས་སམ་
གསུངས་ནས༔ བི་མ་བི་ཏྲས་ཆོས་གོས་བསྣམས་ནས༔ རྒྱལ་པོའི་ཐུགས་
དམ་རྣམ་སྣང་གི་སྐུ་ལ་རྫུ་འཕྲུལ་གྱིས་ཕྱག་མཛད་དེ༔ རྣམ་པར་སྣང་མཛད་
གཟུགས་སྐུ་ལྷ་ཡི་ལྷ༔ བི་མ་མི་ཏྲ་ཡེ་ཤེས་ལྷ་ཡི་ཕྱག༔ ཀུན་རྫོབ་སྒྱུ་མའི་ངང་
དུ་འཚལ་བར་བགྱི༔ ཞེས་ཕྱག་འཚལ་བའི་ཚུལ་མཛད་པས༔ རྣམ་པར་
སྣང་མཛད་དབུའི་གཙུག་ནས་གདན་ཁྲི་ཡན་ཆད་གས་པས༔ རྒྱལ་པོས་མུ་
སྟེགས་པ་རང་ཡིན་ངེས་པར་འདུག་སྙམ་ནས༔ ཞལ་ངོ་ནག་ཏིང་ངེ་སོང་ ༔
ཡང་བི་མ་མི་ཏྲས་རྒྱལ་པོ་མ་དགྱེས་སམ་གསུངས་པས༔ མ་དགའ་ལགས་ཞུས་
པས༔ ཡང་ཕྱག་མཛད་དོ༔ རྣམ་པར་སྣང་མཛད་ཡེ་ཤེས་ལྷ་ཡི་ལྷ༔ བི་མ་
མི་ཏྲ་གཟུགས་ཀྱི་ཕུང་པོ་ཡིས༔ ཡེ་ཤེས་ལྔ་ལྡན་དོན་གྱི་དབང་བསྐུར་རོ༔
ཅེས་གསུངས་ནས༔ རྣམ་སྣང་གི་སྤྱི་བོར་ཕྱག་བཞག་པས༔ སྔར་བས་ཀྱང་
ལེགས་ཏེ༔ འོད་ཟེར་དཔག་ཏུ་མེད་པ་འབྱུང་བྱུང་བ་དང་༔ སྔོན་མ་དབུ་རྩེ་
རིམ་གསུམ་འོད་ཀྱིས་གང༔ དེ་ནས་བསམ་ཡས་ཀྱི་ལྷ་ཐམས་ཅད་འོད་ཟེར་
གྱིས་ཁྱབ་ནས་རབ་གནས་མཛད་དོ༔ དེ་ནས་རྒྱལ་བོ་ལ་ཕྱག་བགྱིའོ་གསུངས་
ནས་ཕྱག་དེང་མཛད་པས༔ རྒྱལ་བོའི་ཞལ་ནས༔ ཁྱེད་ཕྱི་ལྟར་དགེ་སློང་གི་
ཆ་ལུགས་ལ༔ ནང་ལྟར་གསང་སྔགས་ཀྱི་གྲུབ་པ་ཐོབ་པའི་རྣལ་འབྱོར་དུ་
འདུག་པས༔ ཕྱག་མི་མཛད་པར་ཞུ་བྱས་པས༔ བི་མ་མི་ཏྲའི་ཞལ་ནས༔
ཁྱོད་བོད་ཀྱི་ཆོས་སྐྱོང་བའི་རྒྱལ་པོར་འདུག་པས༔ ཅིས་ཀྱང་འཚལ་གསུངས་
ནས་ཕྱག་མཛད་པ་ལ༔ ཕྱག་གི་འོད་ཟེར་གྱིས་རྒྱལ་པོའི་ན་བཟའ་གཞོབ་ཏུ་
ཚིག་ནས༔ རྒྱལ་པོ་ཉིད་ཀྱིས་ཕྱག་འཚལ་ལོ༔ དེ་ནས་སློབ་དཔོན་ཆེན་པོ་བི་
མ་མི་ཏྲ་སེངྒེའི་ཁྲི་ལ་བཞུགས་སུ་གསོལ༔ གབ་ཙེ་དགུའི་འབོལ་བཏིང་༔ ཟ་
འོག་གི་བེར་ཆེན་སྐུ་ལ་གསོལ་ནས༔ ཟས་རྣམ་པ་མང་པོ་དང་གསེར་ཕྱེ་བྲེ་
གསུམ་དངུལ་གྱི་བུམ་པར་བླུགས་ནས་ཕུལ་བས༔ སློབ་དཔོན་གྱི་ཞལ་ནག་ཐ་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 75
མ་ཅི་ཡང་མི་གསུང་བས༔ རྒྱལ་པོའི་ཐུགས་དགོངས་ལ༔ ལྷོ་བ་ལ་འདོད་པ་
ཅན་ད་རུང་མ་ཚིམ་པར་འདུག་སྙམ་པས༔ སློབ་དཔོན་གྱིས་མཁྱེན་ནས་རྒྱལ་
པོ་ཐུ་བ་བཟེད་དང་གསུངས་ནས༔ ཐུ་བར་བྱེ་མ་བྲེ་གསུམ་བླུགས་ནས་དར་
ཅིག་ཟུང་གསུངས་པས༔ རྒྱལ་པོས་ཐུ་བ་མ་ཐུབ་ཤོར་ཙ་ན༔ བྱེ་མ་གསེར་དུ་
སྣང་བས༔ རྒྱལ་པོ་ཆེན་པོ་ལ་ང་ལ་སྣང་བ་ཐམས་ཅད་གསེར་དུ་ཡོད༔ རྒྱལ་
པོའི་ཐུགས་དགོངས་རྫོགས་པར་བྱ་བའི་ཕྱིར་རེ་ཞིག་བླང་དགོས་གསུངས་སོ༔
དེ་ནས་དབུ་རྩེའི་ཐང་དུ་ཆོས་ཀྱི་ཁྲི་བརྩིགས་ནས༔ ཆོས་གསུངས་པའི་ཞལ་
ཕུལ་བས༔ སློབ་དཔོན་གྱི་ཐུགས་ དགོངས་ ལ༔ སྔོན་ བེ་རོ་ཙ་ནས་ ཀྱང་
འབྲས་བུའི་ཐེག་པ་བཤད་ཀྱང་མ་དུལ་ནས་སྤྲུགས་བཏང་༔ ད་ངས་རྒྱུའི་ཐེག་
པ་ནས་རིམ་ཀྱིས་འཆད་དགོས་སྙམ་ནས༔ རྒྱལ་བློན་རྣམས་ལ་རྒྱུའི་ཐེག་པ་
མཚན་ཉིད་འཆད་པའི་ཚེ༔ རྒྱལ་པོས་ཞང་པོའི་ཡུལ་དུ་ཇ་ལེན་བཏང་བས༔
ལམ་ཀར་རྒྱལ་མོ་རོང་མཁར་དུ་ཕྱིན་ཙ་ན༔ སློབ་དཔོན་བཻ་རོ་ཙ་ནའི་ཞལ་
ནས༔ ཁྱེད་གང་ནས་འོང་དྲིས་པས༔ ཚོང་པ་རྣམས་ན་རེ ངེད་དབུས་
ནས་འོང་༔ ངེད་ཀྱི་རྒྱལ་པོས་ཇ་འདྲེན་དུ་བཏང་བ་ཡིན་བྱས་པས༔ འོ་ན་
རྒྱལ་པོ་སྐུ་ཁམས་ཨེ་བཟང་༔ རྒྱལ་ཁྲིམས་གསེར་གྱི་གཉའ་ཤིང་ཨེ་གཉན
ཆོས་ཁྲིམས་དར་གྱི་མདུད་པ་ཨེ་དམ༔ བླའི་མཆོད་གནས་སུ་ཡོད༔ ཆོས་ཇི་
སྐད་བྱ་བ་བསྒྱུར་བྱས་པས༔ དེ་རྣམས་ན་རེ༔ རྒྱལ་པོ་ཡང་སྐུ་ཁམས་བདེ༔
རྒྱལ་ཁྲིམས་ཀྱང་བཙན༔ ཆོས་ཁྲིམས་ཀྱང་དམ༔ མཆོད་གནས་བི་མ་མི་ཏྲ་
བྱ་བ་རྒྱ་གར་ནས་གདན་དྲངས༔ ཆོས་རྒྱུ་མཚན་ཉིད་ཀྱི་ཐེག་པ་བྱ་བ་བསྒྱུར་
བྱས་པས༔ སློབ་དཔོན་བཻ་རོ་ཙ་ནའི་ཞལ་ནས༔ ངས་འབྲས་བུའི་ཐེག་པ་
བཀའ་རྫོགས་པ་ཆེན་པོ་འདྲ་བ་བསྒྱུར་ཀྱང་སྤྲུགས༔ ད་བཟོད་རྒྱུ་ཡི་ཐེག་པ་
ཉན༔ གཡུ་སྒྲ་སྙིང་པོ་ཁྱོད་སོང་ལ༔ བོད་ཀྱི་བློན་པོ་ཆོས་ལ་གནག་པ་རྣམས་
ལ་སྙིང་ཚིམས་གཅིག་བདོར་གསུངས་སོ༔ དེ་ནས་གཡུ་སྒྲ་སྙིང་པོས་རེ་བའི་
ཐུལ་པ་ཞིག་དང་༔ སྲིད་པ་སྤྱི་བླུགས་ཀྱི་ཞྭ་གྱོན༔ ལག་ན་ཤེར་ཤིང་གི་རལ་



76
+
-
-
༄༅།སློབ་དཔོན་པད་འབྱུང་གི་རྣམ་ཐར།
གྲི་ཐོགས༔ རྫོགས་པ་ཆེན་པོ་སྔ་འགྱུར་ཕྱི་འགྱུར་གཉིས༔ ཤོག་དྲིལ་གཉིས་
ལ་རྡོ་རྗེའི་ཆོག་དྲུག་ཏུ་བྱས་ནས༔ རྣ་བ་གཡས་གཡོན་དུ་བཅུག་ནས་ཁོང་དུ་
འོང་ངོ༌༔ དེ་ནས་གཡུ་སྒྲ་སྙིང་པོས་བསམ་ཡས་སུ་ཕྱིན་པས༔ བི་མ་ལ་མི་
ཏྲས་རྒྱལ་བློན་རྣམས་ལ་རྒྱུའི་ཐེག་པ་གསུང་བའི་རྩར་བྱོན་ནས༔ སྐུ་གཅེར་
བུར་བུད་ནས་ཤེར་ཤིང་གི་རལ་གྲི་ལ་རྟ་བྱས་ནས༔ འཕོངས་ ཐལ་ལ་ལྕག་
བརྒྱབ་ཅིང་རྒྱུག་སྟེ༔ ཀ་ཀ་པ་རི་ཀ་ཀ་པ་རི་བྱས་པས༔ བི་མ་མི་ཏྲ་བོད་དུ་
བྱོན་ནས༔ བློན་པོ་ རྣམས་ ཆོས་ ལ་ གནག་ པས༔ རྒྱལ་ ཁྲིམས་ ཕོག་ གིས་
དོགས་པས་ཞལ་འཛུམ་པ་ཙམ་ཡང་མཛད་མ་མྱོང་བ་ལ༔ རྣལ་འབྱོར་བ་དེ་
གཟིགས་ནས་ ཞལ་ འཛུམ་ པ་ ཞིག་ མཛད་ དེ༔ བརྡ་ ཐིམ་ བརྡ་ ཐིམ་ ཅེས་
གསུངས་སོ༔ དེ་ནས་སློབ་དཔོན་ཕོ་བྲང་དུ་སྤྱན་དྲངས་ཏེ༔ དྲོ་དྲངས་ནས་
རྒྱལ་པོས་ཞུས་པ༔ སློབ་དཔོན་བོད་དུ་བྱོན་ནས་ཞལ་འཛུམ་ པ་ཙམ་ཡང་
མཛད་མ་མྱོང་བ་ལ༔ དེ་རིང་འཛུམ་པ་ཞིག་མཛད་པ་དེ་ཅི་ཡིན་ཞུས་པས༔
དེ་སྔ་འཛུམ་མ་མྱོང་བ་ནི་བོད་ཀྱི་བློན་པོ་རྣམས་ཆོས་ལ་གནག་པས ཉམས་
མ་དགའ་བ་ཡིན༔ དེ་རིང་འཛུམ་པ་ནི༔ བོད་ལ་རྣལ་འབྱོར་བ་དེ་འདྲ་བ་
ཡོད་པར་འདུག་སྙམ་ནས་དགའ་བ་ཡིན་གསུངས༔ འོ་ན་དེ་རིང་རྣལ་འབྱོར་
པ་དེས༔ ཀ་ཀ་པ་རི་ཀ་ཀ་པ་རི་ཟེར་བ་དེ་ཅི་ལགས་ཞུས་པས༔ དེ་ང་རང་
ཚོའི་ཆོས་ལ་ཟེར་བ་ཡིན༔ ཉན་ཐོས་བྱིས་པའི་ཆོས་ཀྱིས་སངས་མི་རྒྱ༔ ཕོ་
རོག་རྡོ་རྗེ་འགྲོས་ཀྱིས་ས་མི་ཆོད༔ འབྲས་བུ་རྡོ་རྗེ་ཐེག་པ་མི་སྟོན་པར༔ རྒྱུ་
ཡི་ཐེག་པ་སྟོན་པ་ཅི་ཡིན་ཟེར་བ་ཡིན་གསུངས༔ འོ་ན་སློབ་དཔོན་གྱིས་བརྡ་
ཐིམ་བརྡ་ཐིམ་གསུངས་པ་དེ་ཅི་ལགས་ཞུས་པས༔ ཆོས་ཐམས་ཅད་དབུ་མ་
དང་ལན་ཚྭའི་རང་བཞིན་ལྟར་གཉིས་སུ་མེད་པ་རྒྱལ་བའི་དགོངས་པ་ཡིན༔
ཆོས་ཐམས་ཅད་གཉིས་སུ་མེད་པ་ཡིན་བྱས་པ་ཡིན་གསུངས་སོ༔ དེ་ནས་རྒྱལ་
པོས་རྣལ་འབྱོར་ པ་དེ་ སུ་ཡིན་དྲིས་ ཤིག་ གསུངས་ནས་ཚོལ་དུ་བཏང་ བས༔
ཆང་ཚོང་མ་གཅིག་ལ་གྲུངས་མ་ཧོས་ནས་གསོལ་ཞིང་འདུག་སྟེ༔ ཁྱོད་ཀྱི་སློབ་
《



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ།
77
-
-
-
-
-
--
དཔོན་སུ་ཡིན༔ ཆོས་ཇི་སྐད་བྱ་བ་ཡིན༔ ཁྱོད་རང་ལ་ཅི་མིང་དྲིས་པས༔
སློབ་དཔོན་བཻ་རོ་ཙ་ན་ཡིན༔ ང་རང་གཡུ་སྒྲ་སྙིང་པོ་ཡིན༔ དམ་ཆོས་རྫོགས་
པ་ཆེན་པོ་ཡིན་གསུངས་ནས་རྒྱལ་པོའི་སྙན་དུ་དེ་སྐད་གསོལ་བས༔ དེ་སྤྱན་
དྲོངས་ཤིག་ཆོས་ཞུ་དགོས་གསུངས་ནས༔ རིན་པོ་ཆེའི་ཁྲི་ལ་བཞག་ནས༔
གསེར་གྱི་མཎྜལ་ཕུལ་ཏེ༔ རྒྱལ་བོ་རྗེ་འབངས་རྣམས་ཀྱིས་རྫོགས་པ་ཆེན་པོ་སྔ་
འགྱུར་ལྔ་དང་ཕྱི་འགྱུར་བཅུ་གསུམ་སྟེ༔ སྔ་དྲོ་སློབ་དཔོན་བི་མ་མི་ཏྲ་ལ་ཆོས་
ཉན༔ ཕྱི་དྲོ་གཡུ་སྒྲ་སྙིང་པོ་ལ་ཉན་པས༔ མཉམ་པོར་ཁྲིག་གི་བྱུང་སྟེ༔
བོད་ཀྱི་ བློན་ པོ་ རྣམས་ ཀྱང་ བོ་ རོ་ ཙ་ ན་ སྤྲུགས་ པ་ ལ་ འགྱོད་ པ་ སྐྱེས་ ཏེ
འབངས་མི་གསུམ་ལ་གསེར་གྱི་པ་ཏྲ་ཞུ་རྟེན་དུ་བསྐུར་ནས༔ རྒྱལ་མོ་ཚ་བ་
རོང་ནས་བི་རོ་ཙ་ན་སྤྱན་དྲངས་ཏེ༔ རྒྱལ་བློན་རྣམས་ཀྱིས་ཞབས་སྤྱི་བོར་
བླངས་ནས་བླའི་མཆོད་གནས་སུ་བཀུར་རོ༔ སློབ་དཔོན་པདྨ་འབྱུང་གནས་
ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་བི་མ་ལ་མི་ཏྲ་དྲི་མེད་བཤེས་
གཉེན་སྤྱན་དྲངས་པ་དང་༔ བི་རོ་ཙ་ན་སྤྲུགས་པ་ལ་འགྱོད་པ་སྐྱེས་པའི་ལེའུ་
སྟེ་བཅུ་དྲུག་པའོ༔



28
ལེའུ་བཅུ་བདུན་པ། དཔལ་བསམ་ཡས་ཆོས་འབྱུང་
བསྒྱུར་ཅིང་གཏན་ལ་ཕབ་པའི་སྐོར།
།
དེ་ ནས་ རྒྱལ་ པོ་ ཁྲི་སྲོང་ལྡེའུ་བཙན་གྱིས༔ སིངྒ་ལའི་ཡུལ་ནས་སློབ་
དཔོན་དཱ་ན་ཤཱི་ལ་བྱ་བ་མཁས་པ་ཆེན་པོ་བཞུགས་པ་ཡང་སྤྱན་དྲངས༔ རྒྱ་
ནག་གི་ཡུལ་ནས་སློབ་དཔོན་ཀ་མ་ལ་ཤཱི་ལ་བྱ་བ་མཁས་པ་ཆེན་པོ་བཞུགས་པ་
ཡང་སྤྱན་དྲངས༔ ཟ་ཧོར་གྱི་སློབ་དཔོན་བོ་དྷི་ས་ཏྭ་དང༌ ༔ ཁ་ཆེའི་སློབ་
དཔོན་བི་མ་ལ་མི་ཏྲ་དང༌༔ ཨུ་རྒྱན་སློབ་དཔོན་པདྨ་འབྱུང་གནས་ཏེ་མཁས་
གྲུབ་ཆེན་པོ་ལྔ་དང༌༔ ལོ་ཙཱ་བ་སྐ་བ་དཔལ་བརྩེགས་དང༌༔ ཅོག་རོ་ཀླུའི་
རྒྱལ་མཚན་དང་༔ སྣ་ནམ་ཡེ་ཤེས་སྡེ་དང༌༔ རྨ་རིན་ཆེན་མཆོག་དང་༔
གཉགས་ཛྙཱ་ན་ཀུ་མཱ་ར་དང་༔ ལོ་ཙཱའི་མཆན་བུ་རྣམས་དང་༔ ལྡན་མ་རྩེ་
མང་༔ གནུབས་ ནམ་ མཁའི་ སྙིང་ བོ༔ སྦ་ ཨཱ་ ཙ་ ར་ ཡེ་ ཤེས་ དབྱངས༔
མགོས་འབུམ་ཡུ་འབྱིན༔ ལོ་ཀི་ཆུང་སོགས་ཏེ་དེ་ལྟར་ལོ་པཎ་མང་པོ་སྤྱན་
དྲངས་ནས༔ རྒྱལ་པོས་ཆོས་གསུངས་པའི་ཞུ་བ་ཕུལ་ནས༔ སློབ་དཔོན་
པདྨ་འབྱུང་གནས་ནི༔ སྐུ་མངལ་གྱིས་མ་བསྐྱེད་པདྨའི་ནང་ནས་འཁྲུངས༔
སྤྱིར་ཁམས་གསུམ་སེམས་ཅན་དབང་དུ་སྡུད་ཅིང་སྲིད་གསུམ་ཟིལ་གྱིས་གནོན་
པའི་མཐུ་མངའ་བས༔ རྒྱ་གར་དང་ཨུ་རྒྱུན་གྱི་ལྷ་འདྲེ་ཐམས་ཅད་ཀྱིས་སྲོག་གི་
སྙིང་པོ་ཕུལ༔ ཁྱད་པར་དུ་བོད་ཀྱི་ལྷ་འདྲེ་གནོད་སྦྱིན་ཐམས་ཅད་དམ་ལ་
བཏགས་ཤིང་༔ ལྷག་པར་བསམ་ཡས་ཀྱི་གཞི་བཏུལ་བ་ཡིན་པས༔ སེངྒེའི་
ཁྲི་སུམ་བརྩེགས་ལ་བཞུགས་སོ༔ སློབ་དཔོན་བི་མ་ལ་མི་ཏྲ་ནི༔ པཎྜི་ཏ་ལྔ་
བརྒྱའི་ནང་ནས་མཁས་པའི་ཡང་རབ་ཏུ་བཞུགས་ཤིང༌༔ ཆོས་ཐམས་ཅད་
བོད་སྐད་དུ་ མཚམས་སྦྱར་ནས༔ བཀའ་ རྒྱ་ མཚོ་ གསང་ སྔགས་ ཕྱི་ནང༌༔



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 79
འདུལ་བ་མདོ་སྡེ་མངོན་པའི་ཆོས་ཐམས་ཅད་ཐུགས་ལ་དགོངས་ཤིང་༔ མི་
བརྗེད་པའི་གཟུངས་ཐོབ་ནས༔ ཆོས་ཐམས་ཅད་ལ་མ་རྨོངས་ཤིང་མཁྱེན་པ་
ཡིན་པས༔ གདན་ སེང་ གེའི་ ཁྲི་ གཉིས་ བརྩེགས་ ཀྱི་ སྟེང་ དུ་ བཞུགས་ སོ༔
སློབ་དཔོན་བོ་དྷི་ས་ཏྭཱ་ནི་བསླབ་པ་རིན་པོ་ཆེ་གསུམ་གྱིས་བརྒྱན་ཅིང་༔ ཆོས་
ཐམས་ལ་མ་རྨོངས་པར་མཁྱེན༔ ཁྱད་པར་དུ་ཡང་དང་པོའི་བླ་མཆོད་སྔ་བར་
གྱུར་པས༔ གདན་སེང་གེ་དང་གབ་ཙེ་གསུམ་བརྩེགས་པ་ལ་བཞུགས་སོ༔
སློབ་དཔོན་དཱ་ན་ཤཱི་ལ་དང་༔ ཀ་མ་ལ་ཤཱི་ལ་གཉིས་ཀྱང་མཁས་པའི་ཡོན་ཏན་
དུ་མས་བརྒྱན་པས༔ གདན་སེང་གེའི་ཁྲི་རེ་རེ་ལ་བཞུགས་སོ༔ ལོ་ཙཱ་བ་བི་
རོ་ཙ་ན་ནི༔ དང་པོ་རྒྱ་གར་ཡུལ་དུ་ཆོས་ཞུ་རུ་བཏང་བས༔ གཅན་འཕྲང་
བ་ལ་སྒྱུ་མའི་གསེར་ཕྱེས་བསླུས་ནས༔ རྐང་མགྱོགས་ཀྱིས་མ་ཟིན༔ ལེགས་
གྲུབ་གཅན་འཕྲང་བས་བསད་ཀྱང་༔ བི་རོ་ཙ་ནས་སྒྱུ་མ་བཏབ་ཅིང་གསེར་
མེད་པར་བསྒྱུར༔ དེ་ཚུན་ཆད་རྐང་མགྱོགས་པ་དང་འཕྲང་སྲུང་མེད་པས་
དྲིན་ཆེ༔ བི་རོ་ཙ་ནས་སྐད་འགྱུར་ཉི་ཤུ་རྩ་གཅིག་ཤེས་པས་ལོ་ཙཱ་བ་གཞན་
པས་ཁྱད་པར་ཆེ༔ རྒྱལ་མོ་ཚ་བ་རོང་དུ་སྤྲུགས་པས༔ ཤིག་དོང་དང་སྦལ་
དོང་དུ་བསྐྱུར་ཡང་མ་ ཤི ས་ལ་གནས་པའི་བྱང་ཆུབ་སེམས་དཔའ་ཡིན་
པས གདན་སེང་གེའི་ཁྲི་ལ་བཞུགས་སོ༔ ལོ་ཙཱ་བ་གཞན་རྣམས་ནི་དར་གྱི་
གབ་ཙེའི་སྟེང་དུ་བཞུགས་སོ༔ རྒྱལ་པོས་ལོ་པཎ་རྣམས་ལ་གསེར་གྱི་མཎྜལ་རེ་
རེ་ཕུལ་ནས༔ རྒྱ་ནག་གི་ཇ༔ བལ་པོའི་གོལ༔ བོད་ཀྱི་འབྲུ་ཆང་༔ རྒྱ་
གར་གྱི་ འབྲས་ ཆང་ སོགས་ གང་ ལ་ གང་ གསོལ་ དང༌ ༔ འཇིག་ རྟེན་ གྱི་ སྤྱན་
གཟིགས་མང་པོ་དྲངས་ནས༔ ཕྱག་འཚལ་བསྐོར་བ་བྱས་ཏེ་ཞུས་པ༔ ཨེ་མ་
ཧོ༔ ཨུ་རྒྱན་སློབ་དཔོན་པདྨ་འབྱུང་གནས་དང་༔ ཟ་ཧོར་སློབ་དཔོན་བོ་དྷི་
ས་ཏྭ་དང་༔ ཁ་ཆེའི་སློབ་དཔོན་བི་མ་མི་ཏྲ་དང་༔ སིངྒའི་སློབ་དཔོན་དཱ་ན་
ཤཱི་ལ་དང་༔ རྒྱ་ནག་སློབ་དཔོན་ཀ་མ་ཤཱི་ལ་དང་༔ ལོ་ཙཱ་ཆེན་པོ་བི་རོ་ཙ་ན་
སོགས༔ དབུ་ཡི་མཆོད་གནས་མཁས་གྲུབ་ལོ་པཎ་རྣམས༔ བདག་ནི་ཆོས་



80
༄༅།སློབ་དཔོན་པད་འབྱུང་གི་རྣམ་ཐར།
སྐྱོང་རྒྱལ་ པོར་ ཁས་ འཆེ་ བས༔ རྒྱ་ གར་ ཨུ་ རྒྱན་ཡུལ་ གྱི་ དམ་ པའི་ ཆོས༔
བཀའ་དང་བསྟན་བཅོས་རྒྱུད་ལུང་མན་ངག་རྣམས༔ གཅིག་ཀྱང་མ་ལུས་
བོད་དུ་བསྒྱུར་བར་ཞུ༔ དམ་པའི་ཆོས་ཀྱི་འཁོར་ལོ་བསྐོར་དུ་གསོལ༔ དམ་
པའི་ཆོས་ཀྱི་སྒྲོན་མེ་སྦར་དུ་གསོལ༔ དམ་པའི་ཆོས་ཀྱི་ཆར་ཆེན་དབབ་ཏུ་
གསོལ༔ དམ་པའི་ཆོས་ཀྱི་དུང་ཆེན་འབུད་དུ་གསོལ༔ དམ་པའི་ཆོས་ཀྱི་
གཎྜི་བརྡུང་དུ་གསོལ༔ ཞེས་ཞུས་སོ༔ དེ་ནས་ལོ་པཎ་རྣམས་ཨཱ ཙཱ་པ་ལོའི་
གླིང་དུ་སྤྱན་དྲངས་ནས༔ བྱང་ཆུབ་གླིང་དུ་སེམས་བསྐྱེད༔ ཁྲུས་ཁང་གླིང་
དུ་ཁྲུས་བྱས༔ བྱམས་པ་གླིང་དུ་ལུང་བསྟན༔ བསམ་གཏན་གླིང་དུ་སྒོམ་གྲྭ་
བཙུགས༔ སྒྲ་བསྒྱུར་གླིང་དུ་སྒྲ་བསྒྱུར༔ སྣ་ཚོགས་གླིང་དུ་ཐེག་པ་བཤད་
དེ༔ དགུང་ལོ་བཅུ་གསུམ་བར་དུ་ཆོས་གྲྭ་བཙུགས༔ རྒྱ་གར་སྐད་དང༌
ཟ་ཧོར་སྐད་དང་༔ ཁ་ཆེའི་སྐད་དང་༔ སིངྒ་ལའི་སྐད་དང་ རྒྱ་ནག་གི་
སྐད་རྣམས་ལས་བོད་སྐད་དུ་བསྒྱུར་ནས་བཤད་དོ༔ དེ་ཡང་སློབ་དཔོན་ཛྙཱ་ན་
མི་ཏྲ་དང་༔ དཱ་ན་ཤཱི་ལ་དང༌༔ ཀ་མ་ལ་ཤཱི་ལ་དང་༔ ལོ་ཙཱ་བ་སྐ་བ་དཔལ་
བརྩེགས་དང༌༔ ཅོག་རོ་ཀླུའི་རྒྱལ་མཚན་དང༌༔ སྣ་ནམ་ཡེ་ཤེས་སྡེ་དང་
གསུམ་གྱིས་ལོ་ཙཱ་བྱས་ནས་མདོ་སྡེ་རྣམས་བསྒྱུར་ཏེ༔ དཀོན་མཆོག་བརྩེགས་
པ༔ སངས་རྒྱས་ཕལ་པོ་ཆེ༔ བཀའ་ཤེས་རབ་ཀྱི་ཕ་རོལ་ཏུ་ ཕྱིན་པ་རྒྱས་
འབྲིང་རྣམ་གསུམ་བསྒྱུར་རོ༔ བོ་དྷི་ས་ཏྭ་དང༌༔ ལོ་ཙཱ་བ་མཆན་བུ་རྣམས་
དང་༔ ལྡན་མ་རྩེ་མང་རྣམས་ཀྱིས༔ འདུལ་བ་མདོ་སྡེ་མངོན་པ་གསུམ་གྱི་
གཞུང་རྣམས་ཐམས་ཅད་བསྒྱུར་རོ༔ སློབ་དཔོན་ཀ་མ་ལ་ཤཱི་ལ་དང་རྨ་རིན་
ཆེན་མཆོག་གཉིས་ཀྱིས་སྤང་སྐོང་ཕྱག་བརྒྱ་པ་ལ་སོགས་ཏེ༔ མདོ་སྡེ་རྒྱ་ནག་གི་
འགྱུར་མང་པོ་བསྒྱུར་རོ༔ སློབ་དཔོན་བི་མ་ལ་མི་ཏྲ་དང༌༔ ལོ་ཙཱ་བ་གཉག་
ཛྙཱ་ན་ཀུ་མཱ་ར་དང་ གཉིས་ཀྱིས༔ གསང་སྔགས་ཕྱི་ནང་མང་པོ་བསྒྱུར་རོ༔
སློབ་དཔོན་པདྨ་དང༌༔ ལོ་ཙཱ་བ་ནམ་མཁའི་སྙིང་པོ་དང་བཻ་རོ་ཙ་ན་དང་
གསུམ་གྱིས༔ གསང་སྔགས་སྒྲུབ་པ་བཀའ་བརྒྱད་ཀྱི་རྒྱུད་མང་པོ་བསྒྱུར་རོ༔



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། _81
-
-
-
-
ཁྱད་པར་དུ་སློབ་དཔོན་པདྨ་ལ༔ བི་རོ་ཙ་ནས་ཞུ་བ་མཛད་དེ་གསང་སྔགས་
ཞུ་ལེན་གྱི་སྐོར་མང་པོ་མཛད་དོ༔ སློབ་དཔོན་པདྨ་འབྱུང་གནས་ཀྱི་སྐྱེས་
རབས་དྲི་མ་མེད་པ་ལས༔ དཔལ་གྱི་བསམ་ཡས་སུ་ཆོས་བསྒྱུར་ཅིང་གཏན་ལ་
ཕབ་པའི་ལེའུ་སྟེ་བཅུ་བདུན་པའོ༔



82
ལེའུ་བཅོ་བརྒྱད་པ། སྐུ་ཚེ་བསྲིངས་པའི་སྐོར།
དེ་ནས་རྒྱལ་པོས་ སློབ་དཔོན་པདྨ་འབྱུང་གནས་ལ་ཞུས་པ༔ བདག་
བསོད་ནམས་ཡང་རབ་ཏུ་གྱུར་བས་བསམ་པ་ཐམས་ཅད་འགྲུབ༔ ཁྱད་པར་
དུ་དམ་ཆོས་ཉི་མ་ཤར་བ་བཞིན་དུ་བསྒྱུར་ཏེ་བཤད་པས་བཀའ་དྲིན་ཤིན་ཏུ་ཆེ་
བས༔ ད་རུང་བདག་གི་ཚེ་ཡང་རབ་ཏུ་གྱུར་པའི་ཆོས་ཞིག་ཞུ༔ ཅེས་ཚོགས་
ཀྱི་འཁོར་ལོ་བསྐོར་ནས་ཞུས་བས༔ སློབ་དཔོན་ཞལ་ནས་རྒྱལ་པོ་ལགས༔
བསོད་ནམས་མཆོག་ཏུ་གྱུར་པ་ལ་ཚེ་ཡང་མཆོག་ཏུ་གྱུར་པ་མི་འོང་ཏེ༔ འོན་
ཀྱང་ང་ནི་རིག་འཛིན་ཚེའི་དངོས་གྲུབ་ཐོབ་པ་ཡིན་པས༔ རྒྱལ་བོ་ཚེ་དབང་
དང་ཚེ་སྒྲུབ་བྱའོ་གསུངས་ནས༔ ཕོ་བྲང་དུ་རྡོ་རྗེ་ཚེ་སྒྲུབ་ཀྱི་དཀྱིལ་འཁོར་ཞལ་
ཕྱེས་ནས་ཚེ་བསྒྲུབས་པས༔ འགྲུབ་པའི་རྟགས་བྱུང་ནས༔ རྒྱལ་བོ་ལ་ཚེ་
དབང་བསྐུར་ཅིང་ཚེ་བུམ་གྱི་བདུད་རྩི་འདྲེན་ནོ་བྱོན་ཅིག་བྱས་པས༔ བློན་པོ་
རྣམས་ཀྱིས་རྒྱལ་པོ་ལ་སྨྲས་པ༔ རྒྱལ་པོ་བསོད་ནམས་འདི་ཙམ་དང་ལྡན་ན་
ཚེའང་མཐར་ཕྱིན་པ་ཡིན་པས་ཚེ་ཆུ་མ་འཐུངས་ཤིག༔ སློབ་དཔོན་ནི་ལྷོ་བལ་
གྱི་མི་སྙིང་ངན་ལ་ནོར་དད་ཆེ་བས༔ ཚེ་བུམ་ནང་དུ་དུག་བླུགས་ནས་རྒྱལ་པོ་
བཀུམས་ནས་རྒྱལ་སྲིད་འཕྲོག་པར་སྲིད་དོ་བྱས་པས༔ རྒྱལ་པོས་སློབ་དཔོན་
ཆེན་པོ་སྤྲུལ་བའི་སྐུ་ལ༔ འཁྲུལ་པ་མི་མངའ་བྱས་ཀྱང་མ་ཕན་ནས་བློན་པོ་
རྣམས་ཀྱིས་བཀག་གོ༔ དེ་ནས་སློབ་དཔོན་གྱིས་སེ་གོལ་ཅིག་བརྡབས་པས༔
བུམ་པའི་ནང་ནས་ བཅོམ་ ལྡན་ འདས་ཚེ་དཔག་མེད་ཀྱི་ དཀྱིལ་འཁོར་ནམ་
མཁའ་ལ་གཤེགས་པ་རྒྱལ་བློན་རྣམས་ལ་བསྟན༔ ཚེ་ཆུ་དེ་སློབ་དཔོན་ཉིད་
ཀྱིས་གསོལ་བས༔ སྐུའི་བ་སྤུའི་བུ་ག་ཐམས་ཅད་ན་གསེར་གྱི་རྡོ་རྗེ་ནས་འབྲས་
ཙམ་གྱིས་ཐག་གིས་གང་པར་འགྱུར་ཏོ༔ རྒྱལ་པོ་ཡང་འགྱོད་པ་སྐྱེས་ནས



is
ང་དཔྱི་ཆ་པ་ང་དྲུང་ང་ལ་སྤྱི་རང༌ངས་སང་ཅུང་དྲོ་གང་ ་རོ་
ད་རེས་ནི་བློན་པོ་ངན་པའི་ཁར་མི་ཉན་པས༔ སློབ་དཔོན་གྱིས་ཐུགས་རྗེས་
བཟུང་བ་ཞུ་ཞུས་པས༔ ཡང་སློབ་དཔོན་གྱིས་ཚེའི་དཀྱིལ་འཁོར་ཞལ་ཕྱེ་ཞིང་
བསྒྲུབ་པ་མཛད་ནས༔ དབང་བསྐུར་ཁ་བློན་པོ་རྣམས་ཀྱིས་རྒྱལ་པོ་ལ་སྨྲས་
པ༔ སློབ་དཔོན་མི་འདའ་བ་ནི་དུག་སྔགས་མཁྱེན་པ་ཡིན་ནོ༔ རྒྱལ་བོས་ནི་
དུག་སྔགས་མི་མཁྱེན་པས༔ འདའ་བར་ངེས་སོ་བྱས་ནས༔ རྒྱལ་པོ་བློན་པོ་
རྣམས་ཀྱིས་བཞུད་དབང་མ་སྟེར་བས༔ དེར་སློབ་དཔོན་གྱིས་ཚེའི་བུམ་པ་དེ་
དང་སྤྲུལ་པའི་གདམས་གཏེར་ཀ་པཱ་ལ་གང་དང་བཅས་པ༔ ཡང་རྫོང་ཤེལ་
བྲག་ཏུ་གཏེར་དུ་སྦས་ནས༔ ལྔ་བརྒྱ་དུས་ཀྱི་ཐ་མ་ལ་བབ་པའི་དུས་སུ༔ ང་
ཡི་སྤྲུལ་པ་ཁྲོ་ཞིང་གཏུམ་ལ་ནུས་པ་དང་ལྡན་པ༔ སྙིང་ཁ་ན་སྨེ་བ་ནག་པོ་རྡོ་རྗེ་
རིས་ཡོད་པ༔ ཐུགས་ཀྱི་གཏེར་སྒོ་འབྱེད་པ་ཞིག་འོང་བས༔ དེས་ཚེ་བུམ་
དང་སྤྲུལ་པའི་གདམས་གཏེར་འདི་ཕྱུང་ནས༔ ཚེའི་རིག་འཛིན་ཐོབ་ནས་
སྤྲུལ་པའི་དམག་དཔུང་གིས་བདུད་དང་མུ་སྟེགས་ཐམས་ཅད་འདུལ་བར་གྱུར་
ཅིག་ཅེས་སྨོན་ལམ་བཏབ་ཏེ་གཏེར་དུ་སྦས་སོ༔ དེ་ནས་རྒྱལ་པོས་སློབ་དཔོན་
ལ་ཞུས་པས༔ བདག་ལ་ཚེའི་དབང་བསྐུར་བ་ནི༔ བདག་རང་ལ་ཐེ་ཚོམ་
མེད་ཀྱང་༔ བློན་པོ་ཆོས་ལ་གནག་པ་རྣམས་ཀྱིས་དབང་མ་བྱུང་༔ ད་རུང་
ཚེ་སྲིང་བའི་ཐབས་ཞིག་ཞུ་ཞུས་བས༔ སློབ་དཔོན་གྱིས་གསུངས་པ༔ རྒྱལ་
པོ་མངའ་ཐང་ཆེ་བ་དང་༔ བོད་འབངས་དད་པ་ཆེ་བ་ཡིས༔ ཅུང་ཞིག་རྒྱལ་
སྲིད་དར་བར་མཆིས༔ ང་ཡི་ཚེ་དབང་རྗེས་ནོད་ན༔ དགུང་ལོ་བརྒྱ་ རྩ་
བརྒྱུད་ཐུབ་ཀྱང༌༔ བློན་པོ་རྣམས་ཀྱིས་དབང་མ་བྱུང༌༔ གླང་གི་ལོ་ཡི་ལོ་
མགོ་ལ༔ རྒྱལ་པོ་ལྔ་བཅུ་རྩ་དྲུག་བཞེས༔ དེ་ནས་རྒྱལ་པོ་འདས་དུས་ཡིན་
སྐུ་ཡི་རིམ་གྲོ་བྱས་གྱུར་ན༔ ལོ་ནི་བཅུ་གསུམ་སྐུ་ཚེ་བསྲིང་༔ དེ་ནས་རྒྱལ་པོ་
དགུང་དུ་གཤེགས༔ རྒྱལ་སྲིད་མངའ་ཐུང་ཆུང་དུ་འགྲོ༔ དེ་ནས་གདུང་
རབས་གསུམ་སོང་ཚེ༔ ཕྱག་ན་རྡོ་རྗེའི་སྤྲུལ་བ་ནི༔ མངའ་བདག་རལ་བ་
ཅན་ཞེས་འབྱུང་༔ དེ་ཡིས་བསྟན་པ་རྒྱས་པར་མཛད༔ རྒྱལ་པོ་དེ་ཡི་ཚེ་སྨད་
་



8
༄༅།།སློབ་དཔོན་པད་འབྱུང་གི་རྣམ་ཐར།
-----
010
ལ༔ བདུད་ཀྱི་སྤྲུལ་པ་སྡིག་སྤྱོད་ཅན༔ གླང་གི་མིང་ཅན་འབྱུང་ནས་ནི
དམ་པའི་ཆོས་ནི་སྣུབ་པར་བྱེད༔ དུས་ངན་འབྱུང་བར་གདོན་མི་ཟ༔ རྒྱལ་
ཁྲིམས་འཇིག་ནས་རྒྱལ་པོ་འཐབ༔ བོད་འབངས་ཐམས་ཅད་ཡི་ཆད་འོང་༔
བོད་ཁམས་སིལ་བུར་ཡུལ་ཕྱོགས་འཆོགས༔ དེ་ནས་ སྡིག་སྤྱོད་རྒྱལ་པོ་དེ༔
གསང་བའི་ བདག་ པོའི་ སྤྲུལ་ པ་ ནི༔ ལྷ་ ལུང་ དཔལ་ གྱི་ རྡོ་ རྗེས་ འདུལ༔
འཇམ་དཔལ་དབྱངས་ཀྱི་ སྤྲུལ་ པ་ནི༔ དགོངས་པ་གསལ་ཞེས་བྱ་བ་ཡིས༔
བསྟན་པའི་མེ་རོ་སློང་བར་བྱེད༔ ཆོས་ཁྲིམས་བག་ཙམ་དར་བར་འགྱུར
རྒྱལ་པོས་སྐུ་ཡི་རིམ་གྲོ་གྱིས༔ ཞེས་གསུངས་ནས༔ ལོ་པཎ་རྣམས་ཀྱིས་རྗེའི་
སྐུ་རིམ་ལ་ངན་པ་གང་ཆེ་བ་བཀའ་བགྲོས་ཏེ༔ ཕྱི་སྐོང་དུ་རྒྱལ་པོའི་ཐུགས་
དམ་མདོ་བཅུ་བསྒྱུར་ཏེ༔ ཤེས་རབ་སྙིང་པོ་ལྟ་བའི་མདོ༔ འདའ་ཀ་ཡེ་ཤེས་
སྒོམ་པའི་མདོ༔ བཟང་པོ་སྤྱོད་པ་སྨོན་ལམ་གྱི་མདོ༔ རྡོ་རྗེ་རྣམ་འཇོམས་
ཁྲུས་ཀྱི་མདོ༔ བྱང་ཆུབ་ལྟུང་བཤགས་བཤགས་བའི་མདོ༔ གཙུག་གཏོར་
དཀར་མོ་ཟློག་པའི་མདོ༔ གོས་སྔོན་ཅན་ནི་སྲུང་བའི་མདོ༔ ཚེ་དཔག་མེད་
པ་ཚེ་སྲིང་བའི་མདོ༔ ནོར་རྒྱུན་མ་ནི་ནོར་སྒྲུབ་པའི་མདོ༔ ཡི་གེ་གཅིག་མ་
སྙིང་པོའི་ མདོ༔ དེ་རྣམས་ བསྒྱུར་ནས་ རྒྱལ་ པོའི་ ཐུགས་དམ་ དུ་ ཕོག་ གོ་
ནང་སྐོང་དུ་སྔགས་ཀྱི་སྦྱང་སྐོང་ཆ་ལག་དང་བཅས་པ་བསྒྱུར་ཏེ༔ སྔོན་སེམས་
ཅན་ལུས་སྲུལ་པོས༔ སློབ་དཔོན་བསད་པས་ མཚམས་མེད་པའི་ལས་བྱས་
ནས༔ སེམས་ ཅན་ དམྱལ་ བར་ ལྟུང་ བ་ ལ༔ དཔལ་ ཀུན་ ཏུ་བཟང་བོས་
བཤགས་པ་མཛད་པས་དག་པ་ལྟར༔ རྒྱལ་པོའི་ཉམས་ཆགས་ཐམས་ཅད་
བསྐངས་ཏེ་སྒྲིབ་པ་བྱང་བར་གྱུར་ཏོ༔ གསང་བ་སྤང་སྐོང་དུ་བཤགས་པ་ལ༔
བསྙེན་སྒྲུབ་ཡན་ལག་གི་བཤགས་པ་དང་བཞི་མཛད་དེ༔ ཡེ་ཤེས་སྐུ་མཆོག་གི་
བཤགས་པ༔ ཉི་ཤུ་རྩ་བརྒྱད་བླང་དོར་གྱི་བཤགས་པ༔ མཁའ་འགྲོ་མ་རྣམ་
བཞི་གསང་བའི་བཤགས་པ༔ ལྟ་བའི་ཀློང་གི་བཤགས་པའམ་རང་བཞིན་གྱི་
བཤགས་པ་དང་བཞི་མཛད་དེ༔ སྔོན་བྲམ་ཟེ་མ་ཐོད་ཅན་ལ༔ དཔལ་རྡོ་རྗེ་
010



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ།
85
སེམས་དཔས་གསུངས་པས་སྒྲིབ་པ་དག་པ་ལྟར༔ རྒྱལ་པོའི་དམ་ཚིག་ཉམས་
ཆགས་ཐམས་ཅད་བསྐངས་ཏེ་སྒྲིབ་པ་དག་པར་གྱུར་ཏོ༔ གཞན་ཡང་འབྱུང་
བ་བཞི་ལས་བྱུང་བའི་ནད་འདུས་པའི་གཉེན་པོར༔ རྒྱའི་སྨན་པ་ཧཱ་ཤང་ཏེ་ཙ་
དང་༔ བླ་སྨན་ཉང་བཙན་ལ་སོགས་པས་སྨན་གྱི་རྒྱུད་གདམས་ངག་དང༌
སྨན་དང་བཅུད་ལེན་གྱི་སྦྱོར་བ་མང་པོ་མཛད་དོ༔ ཕྱི་འཇིག་རྟེན་དྲེགས་པ་
རྣམས་ཀྱི་གཉེན་པོར༔ སློབ་དཔོན་པདྨ་འབྱུང་གནས་ཀྱིས༔ ལྷ་འདྲེ་སྟོང་
གི་དྲ་བ་དང༌༔ མ་མོ་སྲིད་པའི་མཚོ་བཞི་ལ་བརྟེན་ནས༔ ཕྱི་མདོས་དང་
ནང་མདོས་ཕོ་མདོས་ མོ་མདོས་ལ་སོགས་པ་མདོས་ཀྱི་རིགས་ལེའུ་སྟོང་ཕྲག་
གཅིག་བསྒྱུར་རོ༔ ཁྱད་པར་དུ་བོད་ཡུལ་ཀླུས་དབང་བྱེད་པར་འདུག་པས༔
ཀླུ་སྒྲུབ་དང་ཀླུ་གཏེར་སྦ་བ་དང་༔ ཀླུ་གཏའ་སྡོམ་པ་དང༌༔ ཀླུའི་ཕོ་བྲང་
གསོ་བ་དང་༔ གདོན་བཀྲོལ་ལ་སོགས་པའི་ཆོ་ག་མང་པོ་མཛད་དོ༔ གཞན་
ཡང་གཉེན་པོ་ཁྱུང་གི་སྒྲུབ་པ་དང་༔ རྟ་མགྲིན་ནཱ་ག་ཀླུ་འདུལ་དང༌༔ དྲག་
པོ་སུམ་ བསྒྲིལ་ ལ་ སོགས་ པའི་ སྔགས་ ཀྱིས་ སྒྲུབ་ ཐབས་ མང་ པོ་ མཛད་ དོ༔
གཞན་ཡང་ཀུན་ཐུབ་རྒྱལ་པོའི་སྲུང་བ་དང་༔ ལྷ་འདྲེ་སྟོང་གི་སྒྲིབ་ཤིང་སྲུང་
བ་དང༌༔ བཏགས་ཆོག་འཛུལ་ཆོག་གི་སྒྲུབ་ཐབས་དང་བཅས་ཏེ་སྲུང་བའི་
ཡན་ལག་བརྒྱ་རྩ་བརྒྱུད་བསྒྱུར་རོ༔ དེ་ལྟར་རིམ་གྲོ་བྱས་པས༔ རྒྱལ་པོ་སྐུ་ཚེ་
ལྔ་བཅུ་རྩ་དྲུག་ལ་འདའ་བ་ལ༔ ལོ་བཅུ་གསུམ་བཤོལ་ཐེབ་སྟེ༔ རྒྱལ་པོའི་
དགུང་ལོ་དྲུག་ཅུ་རྩ་དགུ་ཐུབ་པར་གྱུར་ཏོ༔ སློབ་དཔོན་པདྨའི་ཞལ་ནས༔
བསོད་ནམས་ཡང་རབ་ཏུ་གྱུར་པ་ལས༔ ཚེ་ཡང་མཐར་ཕྱིན་པ་དང་ ཕྱིན་
ཆད་བར་ ཆད་ མི་ ཡོང་བ་དང༌༔ གཉིས་ ཀ་ རྒྱལ་ པོ་ ཉིད་ ལ་ཚད་ པ་ ཡིན་
གསུངས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས་
རྒྱལ་པོའི་སྐུའི་རིམ་གྲོ་བྱས་ཏེ༔ སྐུ་ཚེ་བསྲིངས་པའི་ལེའུ་སྟེ་བཅོ་བརྒྱུད་པའོ༔



86
ལེའུ་བཅུ་དགུ་པ། རྗེ་འབངས་རྣམས་ཀྱིས་
སྒྲུབ་པ་མཛད་པའི་སྐོར།
དེ་ནས་ རྒྱལ་ པོས་ རྒྱ་གར་ནས་ གདན་དྲངས་ པའི་ པཎྜི་ ཏ་རྣམས་ ལ༔
གསེར་ཕྱེ་བྲེ་གསུམ་ གསུམ་ གྱི་མཎྜལ་ཕུལ༔ ན་བཟའ་དང་གསོལ་ ཟས་ ལ་
སོགས་པ་ཕུལ་ཏེ༔ གཏང་རག་རྒྱ་ཆེན་པོ་མཛད༔ ལོ་ཙཱ་བ་རྣམས་ལ་ཆོས་
བསྒྱུར་བའི་བྱ་དགའ་ གནང༌ སྟེ དབུའི་ མཆོད་གནས་སུ་ བཏོན༔ སློབ་
དཔོན་བི་ མ་ ལ་ མི་ ཏྭ་ ལ་ སོགས་ པའི་ རྒྱ་གར་གྱི་པཎྜི་ཏ་རྣམས་རང་ཡུལ་དུ་
གཤེགས་པར་གནང་སྟེ༔ ལོ་ཙཱ་བ་རྣམས་དང་འབངས་རྣམས་ཀྱིས་རྒྱ་གར་དུ་
བསྐྱལ་ནས༔ རྒྱ་གར་བས་ཆོས་བོད་ལ་སྟོན་པ་དང་༔ རྒྱ་གར་ཆོས་སྐྱོང་བའི་
རྒྱལ་བོས་བཀའ་བཀྲོལ་བ་སྟེ༔ བོད་ལ་བཀའ་དྲིན་ཤིན་ཏུ་ཆེ་བ་དེ་རྒྱལ་པོ་ཁྲི་
སྲོང་ལྡེའུ་བཙན་གྱིས་མཛད་དོ༔ སློབ་དཔོན་པདྨ་འབྱུང་གནས་དང༌ བོ་
དྷི་ས་ཏྭ་གཉིས་ནི་སྐྱེ་བ་སྔ་མ་དང་༔ ཡང་སྔ་ནས་འབྲེལ་བའི་སྤྱན་དུ་གྱུར་པ་
ཡིན་པས༔ བཞུད་པར་མ་གནང་སྟེ༔ སློབ་དཔོན་གཉིས་ནི་བཞུགས་པར་
ཞལ་གྱིས་བཞེས་ནས༔ སློབ་དཔོན་བོ་དྷི་ས་ཏྭ་བྱང་ཆུབ་གླིང་དུ་དགོངས་པ་ལ་
བཞུགས༔ སློབ་དཔོན་པདྨ་འབྱུང་གནས་ཀྱིས་མཁར་ཆེན་དཔལ་གྱི་དབང་
ཕྱུག་གི་བུ་མོ༔ མཁར་ཆེན་བཟའ་མཚོ་རྒྱལ་ཞེས་བྱ་བ༔ ཡེ་ཤེས་ཀྱིས་མཁའ་
འགྲོ་མའི་རིགས་ཅན༔ ལོ་བཅུ་དྲུག་ལོན་པ་ལྷའི་བུ་མོ་ལྟ་བུ་ཞིག་ཏུ་ཡོད་པ་
དེ༔ བསྒྲུབ་རྟེན་གྱི་ཕྱག་རྒྱ་མོར་ཁྲིད་ནས༔ མཆིམས་ཕུ་བྲེ་གུ་དགེའུ་རུ༔
མཁའ་འགྲོ་མའི་ཚོགས་ཁང་དུ་གསང་སྔགས་ཟབ་མོའི་དགོངས་པ་ལ་བཞུགས་
སོ༔ དེ་ནས་རྒྱལ་པོའི་ཐུགས་དགོངས་ལ༔ ད་ནི་ཆོས་མ་བསྒྲུབས་པས་མི་
ཕན་པར་འདུག་པས༔ གསང་སྔགས་སྒྲུབ་ཐབས་རྣམས་ཞུ་དགོས་སྙམས་ནས་
)



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 87
དབལ་གྱི་མཆིམས་ཕུ་རུ༔ སློབ་དཔོན་པདྨའི་སྤྱན་སྔར་ཕྱིན་ནས༔ དར་
ཟབ་ཀྱི་གདན་བཏིང་ ༔ སྤྱང་དཀར་གྱི་སློག་པ་དང༌༔ ཟ་འོག་གི་སྨུག་བེར་
སྐུ་ལ་གསོལ༔ འབྲས་ཆང་དང་རྒུན་འཆང་དུ་མས་དངུལ་སྐྱོགས་བཀངས་
ནས༔ ཕྱག་གཡས་གཡོན་དུ་དྲངས་ཤིང༌༔ འཇིག་རྟེན་གྱི་སྤྱན་གཟིགས་
མང་པོ་དྲངས་ཏེ༔ སྐུ་གསུང་ཐུགས་ཀྱི་སྒོ་ནས་བསྟོད་པའི་ཚུལ་ཞུས་བ༔ ཨོ་
ཐུགས་རྗེ་ཆེན་པོ་འགྲོ་བ་འདུལ་ཚུལ་མགོན༔ འབར་བའི་སྐུ་ལྟར་འཇིག་རྟེན་
དྲེགས་པ་འདུལ༔ ས་ཐོབ་ཚེ་དབང་བསྒྲེས་རྒུད་མེད་པའི་སྐུ༔ ཆོས་ཀྱི་སྐུ་
དང་མཚུངས་ ལ་ ཕྱག་ འཚལ་ བསྟོད༔ ཨཱ༔ པདྨ་ ཟླ་ གམ་ རྡོ་ རྗེའི་ ལྗགས་
དཀྱིལ་ནས༔ དྲག་སྔགས་འཕྲོ་འདུ་ལེགས་ལྡན་དཔལ་གྱི་གསུངས༔ ཞི་རྒྱས་
དབང་དྲག་གསང་སྔགས་རྒྱལ་བོའི་མཆོག༔ དཔལ་ཆེན་གསུང་དང་མཚུངས་
ལ་ཕྱག་འཚལ་བསྟོད༔ ཧཱུྃ༔ སྐུ་གསུང་ཐུགས་ཀྱི་བྱེ་བྲག་སྣ་ཚོགས་དང༌ །
བདག་གིས་གཡར་དམ་དབལ་གྱི་བསམ་ཡས་འདི༔ སློབ་དཔོན་ཉིད་ཀྱིས་
བྱིན་གྱིས་བརླབས་ནས་བཞེངས༔ སྤྲུལ་པའི་སྐུ་དང་མཚུངས་ལ་མོས་བཏུད་
ནས༔ ཞུ་ཞིང་སྙན་དུ་གསོལ་བར་མི་འོས་ཀྱང་༔ བདག་ལ་ཐུགས་ཀྱིས་བརྩེ་
བར་དགོངས་ མཛོད་ ལ༔ ཚེ་ གཅིག་ འཚང༌ རྒྱ་ གསང་ སྔགས་ སྒྲུབ་ ཐབས་
རྣམས༔ བདག་ལ་ཐུགས་རྗེས་དགོངས་ཏེ་གནང་བར་ཞུ༔ ཞེས་ཕྱག་ཏུ་
དབུ་ཐོད་བུད་བུད་དུ་བཙལ་ལོ༔ དེ་ནས་སློབ་དཔོན་གྱིས་རྒྱལ་པོ་ལ་གསུངས་
པ༔ ཨེ་མ་ཧོ༔ རྒྱལ་པོ་ཆོས་སྐྱོང་བསྟན་པའི་བདག་པོ་ཡིན༔ བདག་ནི་
འཆི་མེད་ ཚེ་ ཡི་ རིག་ འཛིན་ ཐོབ༔ ཕྱག་ རྒྱ་ ཆེན་ པོ་ མཆོག་ གི་ དངོས་ གྲུབ་
བརྙེས༔ གསང་སྔགས་ མཆོག་ལ་རིག་པའི་རྩལ་དབང་ ཐོབ༔ རྒྱལ་ པོའི་
ཐུགས་དགོངས་ཡོངས་སུ་རྫོགས་པར་བགྱི༔ གསུངས་ནས༔ སྒྲ་བསྒྱུར་ཉི་ཤུ་
རྩ་གཅིག་ཤེས་པའི་བཻ་རོ་ཙ་ན་དང་༔ རྒྱ་གར་དང་བོད་ཀྱི་ཡིག་རིགས་ཉི་ཤུ་རྩ་
གཅིག་ཤེས་པའི་ལེགས་བྱིན་ཉི་མ་དང་ ཡི་གེ་མགྱོགས་པའི་ཕུད་དུ་ཕྱིན་པའི་
ལྡན་མ་རྩེ་མང་དང་༔ ལོ་ཙཱ་བ་ནམ་མཁའི་སྙིང་བོ་དང་༔ སྦ་ཨཱ་ཙ་ར་ཡེ་ཤེས་



༄༅།སློབ་དཔོན་པད་འབྱུང་གི་རྣམ་ཐར།
00
-
དབྱངས་དང༌༔ དེ་རྣམས་ཀྱིས་ཡིག་མཁན་བྱས་ཏེ༔ ཨོ་རྒྱན་སྐད་དང་རྒྱ་
གར་སྐད་ལས་བོད་སྐད་དུ་བསྒྱུར་རོ༔ རྩ་བའི་རྒྱུད་དགུ་ལ་བརྟེན་ནས་སྒྲུབ་པ་
སྡེ་དགུ་མཛད་དེ༔ གཤིན་རྗེ་རོལ་པ་རྩ་བའི་རྒྱུད་དང༌༔ གཤིན་རྗེ་དམར་
ནག་གི་རྒྱུད་ལ་བརྟེན་ནས༔ འཇམ་དཔལ་སྐུའི་སྒྲུབ་ཐབས་རྣམས་མཛད༔
རྟ་མཆོག་རོལ་བ་རྩ་བའི་རྒྱུད་དང་༔ པདྨ་དབང་ཆེན་གྱི་རྒྱུད་ལ་བརྟེན་ནས
པདྨ་གསུང་གི་སྒྲུབ་ཐབས་རྣམས་མཛད༔ ཧེ་རུ་ཀ་གལ་པོ་ཆེ་དང༔ འཇིག་
རྟེན་ལས་འདས་པའི་མདོ་ལ་བརྟེན་ནས༔ ཡང་དག་ཐུགས་ཀྱི་སྒྲུབ་ཐབས་
རྣམས་མཛད༔ ཆེ་མཆོག་རོལ་པ་རྩ་བའི་རྒྱུད་དང༌༔ བམ་པོ་བརྒྱུད་པ་ལ་
བརྟེན་ནས༔ བདུད་རྩི་ཡོན་ཏན་གྱི་སྒྲུབ་ཐབས་རྣམས་མཛད༔ ཕུར་པ་
རོལ་པ་རྩ་བའི་རྒྱུད་དང༌ ༔ ཀཱི་ལ་ཡ་བཅུ་གཉིས་ཀྱི་རྒྱུད་ལ་བརྟེན་ནས༔
ཕུར་པ་ཕྲིན་ལས་ཀྱི་སྒྲུབ་ཐབས་རྣམས་མཛད་དོ༔ མ་མོ་རོལ་པ་རྩ་བའི་རྒྱུད་
དང་༔ མ་མོ་འདུས་པའི་རྒྱུད་ལ་བརྟེན་ནས༔ མ་མོ་རྦོད་གཏོང་གི་སྒྲུབ་
ཐབས་རྣམས་མཛད༔ རིག་འཛིན་རོལ་བ་རྩ་བའི་རྒྱུད་དང་༔ རིག་འཛིན་
སྒྲུབ་པའི་རྒྱུད་ལ་བརྟེན་ནས༔ བླ་མ་རིག་འཛིན་གྱི་སྒྲུབ་ཐབས་བརྒྱ་རྩ་བརྒྱད་
མཛད་པ༔ དྲེགས་པ་འདུལ་བའི་རྒྱུད་ལ་བརྟེན་ནས༔ འཇིག་རྟེན་མཆོད་
བསྟོད་ཀྱི་སྤྱི་སྒྲུབ་དང༌༔ སྒོས་སྒྲུབ་ཐམས་ཅད་མཛད༔ དྲག་པོ་སྔགས་ཀྱི་
རྒྱུད་ལ་ བརྟེན་ནས༔ དམོད་པ་དྲག་སྔགས་ཀྱི་སྤྱི་སྒྲུབ་དང་སྒོས་སྒྲུབ་དང་
ཐམས་ཅད་མཛད༔ དེ་ནས་ཁྱད་པར་དུ་གལ་ཆེ་བའི་གདམ་པ་བཞི་མཛད་
དེ༔ གཤིན་རྗེའི་འཁོར་ལོ་ཤིས་པར་དཀའ་བས༔ འཁྲུལ་འཁོར་ལྡེའུ་མིག་
ལྟ་བུ་མཛད༔ ཕུར་བ་འགྲུབ་པར་དཀའ་བས༔ བཞི་སྙིང་གཅིག་ཏུ་དྲིལ་
བའི་སྒྲུབ་ཐབས་མཛད༔ མ་མོ་གྲུབ་ཀྱང་ལས་ལ་བཀོལ་དཀའ་བས༔ མ་མོ་
སྲིད་པའི་འཁོར་ལོ་ཤིས་བསྟན་པ་མཛད༔ ཕོ་རྒྱུད་ལས་ལ་མྱུར་ཡང་གྱོང་ཞིང་
འཁུ་ལྡོག་ཆེ་བས༔ ཆིངས་དང་ལོག་ནོན་གྱི་འཁོར་ལོ་མཛད༔ དེ་ནས་སློབ་
དཔོན་པདྨ་འབྱུང་གནས་ཀྱིས༔ ཤིན་ ཏུ་ ཟབ་ ལ་ ཁྱད་ པར་ འཕགས་ པ་ ༔་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ།
89
-
--
--
སྒྲུབ་པ་བཀའ་བརྒྱུད་གཅིག་ཏུ་འདུས་པའི་སྒྲུབ་པ༔ དཔལ་བདེ་གཤེགས་
འདུས་པའི་སྒྲུབ་ ཐབས་མཛད་དེ༔ བདེ་གཤེགས་འདུས་པ་རྩ་ བའི་ རྒྱུད༔
ཕྱི་མ་མངོན་པར་བྱང་ཆུབ་པའི་རྒྱུད༔ ཕྱི་མའི་ཕྱི་མ་སྔགས་ཀྱི་རྒྱུད༔ མ་ཚང་
བ་ཁ་སྐོང་བའི་རྒྱུད༔ འབྱེད་པར་བྱེད་པ་ལྡེའུ་མིག་གི་རྒྱུད རྒྱུད་དེ་དག་ལ་
བརྟེན་པའི་སྒྲུབ་ ཐབས་ལ༔ དང་པོ་ ཞི་ བའི་ སྒྲུབ་ ཐབས་ དམ་ པའི་ རིགས་
བརྒྱ༔ དེ་ཉིད་རིགས་ལྔ༔ གསང་ཆེན་རིགས་གཅིག ཕྱག་རྒྱ་རྐྱང་བ་ལ་
སོགས་མཛད་དོ༔ ཁྲོ་བོའི་དཀྱིལ་འཁོར་ཁྲག་འཐུང་གི་ལྷ་བདུན་བརྒྱ་ཉི་ཤུ་རྩ་
ལྔ་དཀྱིལ་འཁོར་གཅིག་ཏུ་སྒྲུབ་པ་ལ༔ བསྐྱེད་རྫོགས་ཆེན་པོ་དང༌༔ འབྲིང་
པོ་དང༌༔ ཆུང་བ་དང༌༔ སྔགས་སྒྲུབ་ན་ར་མ་ལ་སོགས་པ་མཛད་དོ༔ དེ་
ནས་རྒྱལ་པོ་ཉིད་ཀྱིས་གཙོ་བྱས་པའི་རྗེ་འབངས་བརྒྱད་ཀྱིས༔ མཆིམས་ཕུ་
དགེའུ་དབེན་གནས་སུ༔ རིམ་པ་རྫོགས་པར་ཞུས་ཏེ༔ སློབ་དཔོན་གྱིས་
རྒྱལ་བ་ཞི་ཁྲོ་གཉིས་ཀྱི་དཀྱིལ་འཁོར་ཞལ་ཕྱེས་ནས༔ དབང་བསྙེན་མཛད་
དེ༔ དང་པོ་ཞི་བའི་དཀྱིལ་འཁོར་དུ༔ ཐུན་མོང་སྤྱིའི་དབང་རྣམས་རྫོགས་
པར་བསྐུར༔ དེ་ནས་ཁྲོ་བོའི་དཀྱིལ་འཁོར་དུ་འཇུག་པའི་ཚེ༔ རྗེ་འབངས་
བརྒྱད་ཀྱིས་མེ་ཏོག་གསེར་སྲང་རེ་རེ་དོར་བས༔ མེ་ཏོག་གར་བབ་དང་སྦྱར་
ཏེ༔ ཆོས་ཀྱང་དེ་ལྟར་གནང་ངོ་༔ རྒྱལ་པོ་ཉིད་ཀྱི་མེ་ཏོག་དབུས་ཆེ་མཆོག་
གི་དཀྱིལ་འཁོར་དུ་བབས་པས༔ བདེ་གཤེགས་འདུས་པའི་རྒྱུད་དང་སྒྲུབ་
ཐབས་རྣམས་ གནང༌ ༔ གནུབས་ ནམ་ མཁའི་ སྙིང་ པོའི་ མེ་ ཏོག་ ཡང་ དག་
ཐུགས་ཀྱི་དཀྱིལ་འཁོར་དུ་བབས་པས༔ ཡང་དག་ཐུགས་ཀྱི་རྒྱུད་དང་སྒྲུབ་
ཐབས་རྣམས་གནང༌༔ གནུབས་སངས་རྒྱས་ཡེ་ཤེས་ཀྱིས་འཇམ་དཔལ་གྱི་
དཀྱིལ་འཁོར་དུ་བབས་པས༔ འཇམ་དཔལ་སྐུའི་རྒྱུད་དང་སྒྲུབ་ཐབས་རྣམས་
གནང་༔ ངན་ལམ་རྒྱལ་བ་མཆོག་དབྱངས་ཀྱིས་པདྨ་གསུང་གི་དཀྱིལ་འཁོར་
དུ་བབས་པས༔ པདྨ་གསུང་གི་རྒྱུད་[རྒྱུད]དང་སྒྲུབ་ཐབས་རྣམས་གནང་ ་
ཇོ་མོ་མཁར་ཆེན་བཟས་རྡོ་རྗེ་ཕུར་པའི་དཀྱིལ་འཁོར་དུ་བབས་པས༔ ཕུར་བ་



90
༄༅།སློབ་དཔོན་པད་འབྱུང་གི་རྣམ་ཐར།
ཕྲིན་ལས་ཀྱི་རྒྱུད་དང་སྒྲུབ་ཐབས་རྣམས་གནང་༔ འབྲོག་མི་དཔལ་གྱི་ཡེ་ཤེས་
ཀྱིས་མ་མོའི་དཀྱིལ་འཁོར་དུ་བབས་པས༔ མ་མོ་རྦོད་གཏོང་གི་རྒྱུད་དང་སྒྲུབ་
ཐབས་རྣམས་གནང༌༔ རླངས་དཔལ་གྱི་སེང་གེས་དྲེགས་པ་ཀུན་འདུལ་གྱི་
དཀྱིལ་འཁོར་དུ་བབས་པས༔ འཇིག་རྟེན་མཆོད་བསྟོད་ཀྱི་རྒྱུད་དང་སྒྲུབ་
ཐབས་རྣམས་གནང་ ༔ བི་རོ་ཙ་ནས་སྟོབས་ལྡན་ནག་པོའི་དཀྱིལ་འཁོར་དུ་
བབས་པས༔ དམོད་པ་དྲག་སྔགས་ཀྱི་རྒྱུད་དང་སྒྲུབ་ཐབས་རྣམས་གནང༌༔
དེ་ནས་དབང་རིམ་པ་གང་མ་དག་དང་བཅས་པ་ཐམས་ཅད་རྫོགས་པར་གནང་
སྟེ༔ རྗེ་འབངས་རྣམས་སྨིན་ཅིང་གྲོལ་ བར་ མཛད་དོ༔ དེ་ནས་རྗེ་དང་
འབངས་བརྒྱད་ཀྱང་སྒྲུབ་པ་སོ་སོར་མཛད་པས༔ གྲུབ་རྟགས་རེ་རེ་དང་ལྡན་
པ་བྱུང་ངོ༌༔ རྒྱལ་པོ་ཉིད་ལོ་ལྔ་བཅུ་རྩ་དྲུག་ནས་འདའ་འདུས་ཡིན་པ་ལ༔
བཅུ་གསུམ་བསྲིངས་ནས་དྲུག་ཅུ་རྩ་དགུ་བཞེས༔ ཕུང་པོ་ལྷའི་དཀྱིལ་འཁོར་
དུ་རྟོགས་ཏེ༔ སངས་རྒྱས་ཀྱི་ཞིང་ཁམས་ཐམས་ཅད་བགྲོད་ནུས་པར་གྱུར་
ཏོ༔ འབངས་བརྒྱད་པོ་ཡང་ཀུན་གྱིས་གྲུབ་པ་ཐོབ་སྟེ༔ ནམ་མཁའི་སྙིང་
པོས་ཉི་མའི་ཟེར་ལ་ཆིབས་ནས་བཞུད་པ་བྱུང་༔ སངས་རྒྱས་ཡེ་ཤེས་ཀྱིས་བྲག་
ལ་ཕུར་པ་བཏབ༔ ངན་ལམ་རྒྱལ་བ་མཆོག་དབྱངས་ཀྱིས་དཔལ་གྱི་རྟ་སྐད་
ཐོན ཇོ་མོ་མཚོ་རྒྱལ་གྱིས་བསད་པ་གསོ་བར་ནུས༔ དཔལ་གྱི་ཡེ་ཤེས་ཀྱིས་
མཁའ་འགྲོའི་ཞལ་གཟིགས༔ འཇིག་རྟེན་མ་མོ་ལས་ལ་འགྱེད་ནུས༔ རླངས་
དཔལ་གྱི་སེངྒེས་ལྷ་སྲིན་སྡེ་བརྒྱད་བྲན་དུ་འཁོལ་ནུས༔ བི་རོ་ཙ་ནས་འཇིག་
རྟེན་གྱི་དྲེགས་པ་ཅན་ལས་ལ་འགྱེད་ནུས༔ དེ་ལ་སོགས་པའི་གྲུབ་ཐོབ་དཔག་
ཏུ་མེད་པ་བྱུང་ངོ་༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་
པ་ལས༔ སློབ་དཔོན་ གྱིས་ གསང་ སྔགས་ ཀྱི་ སྒྲུབ་ ཐབས་ གནང༌ སྟེ༔ རྗེ་
འབངས་རྣམས་ཀྱིས་སྒྲུབ་པ་མཛད་པའི་ལེའུ་སྟེ་བཅུ་དགུ་པའོ༔



ལེའུ་ཉི་ཤུ་པ། དམ་ཚིག་སྐོང་ཐབས་བསྟན་པ།
དེ་ནས་རྒྱལ་པོའི་ཐུགས་དགོངས་ལ༔ ལྔ་བརྒྱ་དུས་ཀྱི་སྙིགས་མ་ལ༔
ང་ཡི་གཙུག་ལག་ཁང་སྐྱོང་བའི་སྲུང་མ་ཞིག་ཀྱང་དགོས་པར་འདུག་སྙམ་ནས༔
སློབ་དཔོན་གྱི་སྤྱན་སྔར་ཚོགས་ཀྱི་འཁོར་ལོ་བསྐོར་ནས་ཞུས་པ༔ ཨེ་མ་ཧོ་སློབ་
དཔོན་ཆེན་པོ་བཀའ་དྲིན་ཅན༔ མ་འོངས་ལྔ་བརྒྱ་ཐ་མའི་དུས་ཕྱིན་ཆད༔
བདག་བཞིན་རྒྱལ་པོ་བསོད་ནམས་མི་འབྱུང་ཞིང་༔ བློན་པོ་གདུག་ཅིང་བོད་
རྣམས་སིལ་བུར་འགྲོ༔ དབུས་དང་རུ་བཞི་མཐའ་འདུལ་ལ་སོགས་པའི༔
གཙུག་ལག་ཁང་གི་སྲུང་མ་གང་ལ་བགྱི༔ བསྟན་སྲུང་སྲོག་སེར་གཏད་སོགས་
ངན་སྔགས་རྣམས༔ སློབ་དཔོན་ཐུགས་རྗེས་དགོངས་ནས་གནང་བར་ཞུ༔
ཞེས་ཞུས་པས༔ སློབ་ དཔོན་ ཞལ་ནས༔ དུས་ ངན་ ལྔ་བརྒྱའི་ ཐ་ མ་ ལ༔
རྒྱལ་པོའི་གཙུག་ལག་ཁང་འདིའི་དཀོར་སྲུང་བའི་ཆོས་སྐྱོང་དང་བསྟན་པ་སྲུང་
བའི་ངན་སྔགས་རྣམས་ཤིན་ཏུ་དགོངས་པས༔ རྒྱལ་པོ་ཉིད་དཀོར་སྲུང་བའི་
སྲུང་མ་གང་ལ་མོས་པའི་ལྷ་འདྲེ་དེ་བདག་གིས་དམ་ལ་བཏགས་ནས་དཀོར་སྲུང་
བ་ལ་བཞག་གསུངས་པས༔ རྒྱལ་པོའི་ཞལ་ནས༔ སྤྱིར་ཡང་བོད་རུ་བཞི་
འདི་ཀླུས་དབང་བྱེད༔ ཁྱད་པར་དུ་ང་དང་གྲོགས་པོའང་ཡིན༔ མཐུ་དང་
རྫུ་འཕྲུལ་ཡང་ཆེ༔ ནོར་གཏེར་གྱི་བདག་པོའང་ཡིན༔ ཀླུ་འདི་དཀོར་སྲུང་
ལ་བཞག་པར་ཞུ༔ ཞེས་ཞུ་བ་ཕུལ་ལོ༔ དེ་ནས་སློབ་དཔོན་དང་རྗེ་འབངས་
རྣམས་མལ་གྲོ་གཟི་ཅན་གྱི་མཚོ་འགྲམ་དུ་བྱོན་ནས༔ ཆུ་གཏོར་གཟི་ཕོར་གང་
བཤམས་ནས༔ སློབ་དཔོན་གྱིས་ཀླུ་འདུལ་ཞིང་དབང་དུ་སྡུད་པའི་ཏིང་ངེ་
འཛིན་ལ་བཞུགས་ནས༔ ཞབས་གཡོན་པའི་མཐེ་བོང་མཚོར་བཅུག་ནས༔
ལྕགས་ཀྱུའི་ཕྱག་རྒྱ་བཅས༔ ནཱ་ག་རཱ་ཛ་ཨངྐུ་ཤ་ཛ༔ ཞེས་ བརྗོད་ པས༔



92
༄༅།སློབ་དཔོན་པད་འབྱུང་གི་རྣམ་ཐར།
མཚོ་འུར་གྱིས་འཕྱུར་ནས་བྱུང་བའི་ནང་དུ༔ ཀླུའི་རྒྱལ་པོ་འཁོར་དང་བཅས་
པ་མགོ་ཐུར་དུ་བསྟན་ནས་མཚོ་ཡི་སྟེང་དུ་ལྷགས་སོ༔ དེ་ནས་སློབ་དཔོན་གྱིས་
ཁྱེད་རྣམས་མ་གུས་པའི་ཚུལ་གྱིས་མགོ་ཐུར་དུ་བསྟན་ནས་འོངས་པ་ཅི་ཡིན་
གསུངས་པས༔ ཀླུའི་རྒྱལ་པོ་ན་རེ༔ མི་གུས་པ་མ་ལགས་སོ༔ བདག་ཅག་
རྣམས་ཚུལ་བཞིན་དུ་འོང་ན༔ མཐོང་བ་དང་༔ རེག་པ་དང་༔ ཁ་རླངས་
ལ་སོགས་པའི་དུག་ཡོད་ པས༔ སློབ་དཔོན་ལ་ནི་གནོད་པར་མི་ནུས་ཏེ
བཀའི་འཁོར་རྣམས་ལ་གནོད་པར་གྱུར་ན༔ སློབ་དཔོན་གྱི་ཐུགས་ཁྲོ་བར་
འགྱུར་བས༔ ཀླུའི་གྲོང་ཁྱེར་རྣམས་བརླག་པར་བྱེད་དོགས་སོ་ཞེས་ཟེར་རོ༔
འོ་ན་བསམ་ཡས་ཀྱི་དཀོར་སྲུང་བའི་སྲུང་མ་གྱིས་ཤིག་བྱས་པས༔ ཀླུ་ན་རེ
དེ་ལྟར་མི་གསུང་བར་ཞུ་ ལྔ་བརྒྱའི་དུས་ཀྱི་ཐ་མ་ལ་བབས་པའི་དུས་མི་
རྣམས་དབུལ་ཞིང་ཕོངས་པར་གྱུར་ནས༔ ས་གཉན་བརྐོ༔ རྡོ་གཉན་རློག༔
ཤིང་གཉན་གཅོད༔ ངེད་ཀླུའི་རཱ་ཛ་རྣམས་ཀྱིས་ནི་སློབ་དཔོན་གྱི་བཀའ་ལ་མི་
འདའ་སྟེ ངེད་ཀྱི་འཁོར་རྣམས་ཀྱིས་གནོད་པ་སྐྱེལ་བར་འགྱུར་རོ༔ ཞེས་
ཞུས་པས༔ རྗེ་བཙན་པོའི་ཞལ་ནས༔ སློབ་དཔོན་ཆེན་པོ་ལགས༔ དཀོར་
སྲུང་བྱེད་པའི་ཁས་བླང་དུ་མ་བཏུབ་ན༔ ངའི་ནོར་གྱི་བང་མཛོད་ཐམས་ཅད་
ཟད་པར་གྱུར་པས༔ ཀླུ་ནོར་གྱི་བདག་པོ་ཡིན་པས༔ ནོར་གྱི་དངོས་གྲུབ་
ཅིག་གནང་བར་ཞུ༔ ཞེས་ཞུས་པས། སློབ་ དཔོན་ གྱིས་ ཀླུའི་ རྒྱལ་ པོ་ ལ་
གསུངས་བ༔ འོ་ན་དཀོར་སྲུང་མི་བྱེད་ན༔ མངའ་བདག་གི་དཀོར་མཛོད་
རྣམས་ནོར་གྱིས་བཀང་ཞིག་བྱས་པས༔ ཀླུ་ན་རེ༔ སློབ་དཔོན་དང་རྒྱལ་པོ་
ལ་ནོར་ནི་འབུལ་ལོ༔ ད་སྟེ་ཞག་བདུན་ནས་དཀོར་མཛོད་ཐམས་ཅད་ཁ་ཕྱེས་
ལ་ཞོག་ཅིག༔ རྗེ་འབངས་ཐམས་ཅད་སྒྲ་སྐད་ཅི་གྲགས་ཀྱང་ཕྱིར་མ་བལྟ་ཞིག་
ཟེར་ནས༔ རྒྱ་མཚོའི་ཀླུ་ཐམས་ཅད་མེད་པར་གྱུར་ཏོ༔ དེ་ནས་སློབ་དཔོན་
དང་རྗེ་[ བནྡེ ] འབངས་རྣམས་ཚུར་བྱོན་ནས༔ ཞག་བདུན་གྱི་ནངས་པར་
དཀོར་མཛོད་ཐམས་ཅད་ཁ་ཕྱེས་ནས་བཞག་པས༔ དང་པོ་ན་བུན་ཞིག་གིས་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 93
བསམ་ཡས་ཐིབས་སེ་གང་༔ དེ་ནས་སྒྲ་སྐད་འུར་ཆོམ་དཔག་ཏུ་མེད་པ་གྲགས་
ཏེ༔ ཕོ་བྲང་དང་གཙུག་ལག་ཁང་ཐམས་ཅད་འདར་བར་གྱུར་ཏེ༔ རྒྱལ་པོ་
བྲེད་ནས་བློན་པོ་གཅིག་ལ་ལྟ་བཅུག་སྟེ༔ བསམ་ཡས་ཀྱི་ཐང་ཐམས་ཅད་སྤྲུལ་
གྱི་ལྟེམ་གྱིས་གང་ནས་འདུག་ཟེར་ནས༔ ཁ་ཁྲག་ལྷག་གི་ཤི་བར་གྱུར་ཏོ༔ དེ་
ནས་སྒྲ་ཡང་ཆད་ན་བུན་ཡང་དེངས་པར་གྱུར་ནས༔ སློབ་དཔོན་གྱིས་རྒྱལ་པོ་
ལ་དཀོར་མཛོད་ནང་དུ་གཟིགས་ཤིག་གསུངས་པས༔ རྒྱལ་པོའི་རིན་པོ་ཆེའི་
དཀོར་མཛོད་བརྒྱད་དང་ རྩ་བརྒྱད་ཡོད་པ་ ལ༔ དགེ་ བའི་ ལས་ བྱས་ པས་
ཐམས་ཅད་སྟོངས་པར་གྱུར་པ་རྣམས༔ སྔོན་ཇི་ལྟར་ཡོད་པ་བཞིན་གང་བར་
གྱུར་ནས༔ རྗེ་ཤིན་ཏུ་མཉེས་པར་གྱུར་ཏེ༔ ཨེ་མ་ཧོ༔ ཡིད་བཞིན་ནོར་བུ་
དགོས་འདོད་འབྱུང་བའི་གནས༔ གདུལ་བྱར་གྱུར་པའི་འགྲོ་བ་སེམས་ཅན་
རྣམས༔ དབུལ་ཞིང་ཕོངས་པའི་སྡུག་བསྔལ་ལས་གྲོལ་མཛད༔ སྤྲུལ་སྐུ་རིན་
པོ་ཆེ་ལ་ཕྱག་འཚལ་བསྟོད༔ ཞེས་བསྟོད་དོ༔ དེ་ནས་རྒྱལ་པོས་སློབ་དཔོན་
ལ་ཞུས་པ༔ ཐམས་ཅད་མཁྱེན་པ་སྤྲུལ་སྐུ་རིན་པོ་ཆེ༔ ང་ཡི་ཐུགས་དམ་
དཔལ་གྱི་བསམ་ཡས་ཀྱི༔ དཀོར་རྣམས་སྲུང་བའི་ཆོས་སྐྱོང་གང་ལ་བགྱིད ༔
ཀུན་མཁྱེན་གུ་རུས་བདག་ལ་གསུང་བར་ཞུ༔ ཞེས་ཞུས་པས༔ སློབ་དཔོན་
གྱིས་བཀའ་སྩལ་པ༔ ཨེ་མ་རྒྱལ་པོ་ཆེན་པོ་ལགས༔ དུས་ཀྱང་ཇེ་ངན་ཇེ་ངན་
འགྲོ༔ རྗེ་ཡི་ཐུགས་དམ་བསམ་ཡས་ཀྱང་༔ བྱེ་མས་ཁད་ཀྱིས་འཇིག་པར་
འགྱུར༔ རྒྱལ་ པོའི་ སྙིང༌ དུ་ འགོང་ པོ་ ཞུགས༔ རྒྱལ་ པོ་ ནང་ འཐབ་ དམེ་
འཁྲུགས་བྱེད༔ གཙུག་ལག་ཁང་དུ་འཐབ་པར་བྱེད༔ སྒྱོགས་དང་མེ་རྡོས་
འཇིག་པར་འགྱུར༔ དབུས་དང་མཐའི་འདུལ་ སྐོར་རྣམས་ནི༔ མི་ནག་
རྣམས་ཀྱིས་ སྤྱོད་ པར་འགྱུར༔ ཆོས་ འཁོར་ མདའ་ཕུབ་ འདོན་ པར་བྱེད༔
ཆོས་བྱེད་ བསྟན་ པ་འཇིག་ པར་བྱེད༔ སྔགས་ པ་ གྲི་རུ་ གསོད་པར་བྱེད༔
རྒྱལ་པོའི་ཤུལ་གྱིས་མལ་མི་ཐུབ༔ ཆོས་གོས་འོག་ཏུ་གྲི་འཛུགས་འོང་༔ ཆེ་
བཙན་དུག་གིས་ གསོད་པར་བྱེད སྐྱེ་བོ་ནང་འཐབ་མཚོན་གྱིས་གསོད་



༄༅།སློབ་དཔོན་པད་འབྱུང་གི་རྣམ་ཐར།
-
--
-
-
--
----
-
-
--
---
-
----
-
-
-
-
-
-
---
--
---
--
སྔགས་པ་ནད་འཐབ་མཐུ་རྒྱས་བྱེད༔ གོ་ལ་ཚེ་འཐམས་བྱེད་པ་དང་༔ སོ་ཁ་
ཕྱི་སྣོས་སྲུང་བ་དང༌༔ ཕ་སྤུན་ནང་དམེ་བྱེད་པ་དང༌༔ མཚོན་གྱི་སྐལ་བ་
དར་བར་འོང་༔ ཆོས་བྱེད་བསྙེན་པར་མི་བྱེད་ཅིང་༔ ཟོག་པོ་སླུ་བྲིད་མཁན་
ལ་བརྩི༔ གོས་ངན་ཁྱི་ཐུལ་རྩི་ཞྭ་གྱོན༔ མཚོན་དུ་དབྱུག་པ་ཁྱེར་བ་དང༌༔
ཆོས་ངན་ཆད་ལྟའི་སྟོང་ཉིད་སྟོན༔ ཆང་གྲལ་ཆོས་གཏམ་མང་བ་རྣམས༔
བསྟན་པ་འཇིག་པའི་སྔ་ལྟས་ཡིན༔ དེ་ཚེ་གཙུག་ལག་དཀོར་སྲུང་ལ༔ དགྲ་
བླའི་རྒྱལ་པོ་བེ་ཀར་དགོས༔ ད་ལྟ་ཧོར་གྱི་ཡུལ་དུ་ཡོད༔ རྒྱལ་པོས་དམག་གི་
ཁྲིམས་གྱིས་ལ༔ བྷ་ཏ་ཧོར་གྱི་སྒོམ་གྲ་[གྲྭ]བཅོམ༔ ཀ་ཅའི་ཕྱི་རུ་འབྲངས་
ནས་འོང་༔ དེ་ཚེ་ང་ཡིས་དཀོར་སྲུང་འཆོལ༔ ཞེས་གསུངས་སོ༔ དེ་ནས་
རྒྱལ་པོས་ཡུལ་ཁྲིམས་ཀྱི་དམག་ཁྱེར་ཏེ༔ བྷ་ཏ་ཧོར་གྱི་སྒོམ་གྲ་[གྲྭ]བཅོམ་
པས༔ ནོར་གྱི་ཕྱི་རུ་འབྲངས་ནས་བྱུང་སྟེ༔ རྒྱལ་བོ་ཤིང་བྱ་ཅན་ཞེས་ཀྱང་
བྱ༔ བདུད་པོ་ཡབ་རྗེ་ནག་པོ་ཞེས་ཀྱང་བྱ༔ དགྲ་བླའི་རྒྱལ་པོ་པེ་ཀར་ཞེས་
ཀྱང་བྱ༔ གཡས་ཀྱི་རུ་འདྲེན་དཔའ་བོ་སྟག་ཆས་བརྒྱ༔ གཡོན་གྱི་རུ་འདྲེན་
དགེ་སློང་དགྲ་བཅོམ་བརྒྱ༔ སླད་ཀྱི་རྗེས་འབྲང་བརྗེ་ནག་པོ་བརྒྱ༔ སྔོན་གྱི་
བཤུལ་སེལ་བུད་མེད་ནག་མོ་བརྒྱ༔ ཕྱིའི་བློན་པོ་སྐྱ་ཀྲང་སྐྱི་ཀྲང་བརྒྱ༔ ནང་
ནི་བློན་པོ་མོན་བུ་པུ་ཏྲ་བརྒྱ༔ སྐུའི་སྐྱོ་བསང་འབྲུག་སེང་ སྟག་སེང་བརྒྱུ ༔
སྤྲུལ་པ་ཡང་སྤྲུལ་སྤྲ་དང་སྤྲེའུ་བརྒྱ༔ རྨ་བྱ་བྱི་ལ་བརྒྱ་དང་བཅས་ཏེ་བྱོན༔
དེ་ནས་སློབ་དཔོན་པདྨས་བཀའ་དང་དམ་ལ་བཏགས་ནས༔ པེ་ཀར་གླིང་དུ་
རྟེན་བཙུགས་ ཏེ༔ དཔལ་ གྱི་ བསམ་ ཡས་ ལ་ སོགས་ པའི་ གཙུག་ལག་ ཁང་
ཐམས་ཅད་ཀྱི་དཀོར་སྲུང་བཅོལ་ལོ༔ དེ་ནས་སློབ་དཔོན་པདྨ་དང༌༔ པ་
གོར་བེ་རོ་ཙ་ན་དང༌༔ གནུབས་ནམ་མཁའི་སྙིང་པོ་དང༌༔ སྦ་ཡེ་ཤེས་
དབྱངས་ལ་སོགས་པས༔ བསྟན་པ་སྲུང་བའི་ངན་སྔགས་ལ༔ ལྷ་མ་སྲིན་སྡེ་
བརྒྱད་ཀྱི་སྒྲུབ་ཐབས་ལ༔ དཀར་པོ་གིང་ ༔ ནག་པོ་བདུད༔ དམར་པོ་
བཙན༔ སྲོག་གཅོད་གནོད་སྦྱིན༔ བཤན་པ་སྲིན་པོ༔ ནད་གཏོར་མ་མོ༔



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། .95
དྲག་པོ་གཟའ༔ གདུག་པ་ཀླུ༔ དེ་རྣམས་ཀྱི་རྒྱུད་དང་སྒྲུབ་ཐབས་བསམ་
གྱིས་མི་ཁྱབ་པ་ཞིག་མཛད་ནས་བསྒྱུར་རོ༔ ཁྱད་པར་དུ་ཡང་བསྟན་པ་སྲུང་བ་
ལ་དཔལ་མགོན་ནག་པོ༔ དཔལ་ ལྡན་ ལྷ་ མོ་ནག་མོ༔ སྔགས་སྲུང་སྨུག་
མཐིང་ལ་སོགས་པའི་རྒྱུད་དང་སྒྲུབ་ཐབས་བསམ་གྱིས་མི་ཁྱབ་པ་ཞིག་བསྒྱུར་
རོ༔ ལྷ་མ་སྲིན་སྡེ་བརྒྱད་ཀྱི་སྣ་འདྲེན༔ བཤན་བ་པེ་ཀར༔ གིང་ཆེན་སྲོག་
བདག༔ གཙང་བཙན་རྡོ་རྗེ་ལེགས་པ་གསུམ་ཡིན་པས༔ རྒྱུད་དང་སྒྲུབ་
ཐབས་བསམ་གྱིས་མི་ཁྱབ་པ་ཞིག་བསྒྱུར་རོ༔ སྟེང་ན་དབང་བྱེད་པ་ལ་གཟའ་
གདོང་ལ་ སོགས་ པའི་ཆུ་འཁྱགས་ སེར་བའི་ལས༔ གནམ་ལྕགས་ཀྱི་ཐོག ༔
ས་འོག་ལ་དབང་བྱེད་པ་ཀླུ་བདུད་ལ་མཛེ་ནད་སྣ་ཚོགས་བཏང་བའི་གཏད༔
དེ་ལ་སོགས་དྲག་སྔགས་དང་ངན་སྔགས་བསམ་གྱིས་མི་ཁྱབ་པ་ཞིག་བསྒྱུར་རོ༔
དེ་ནས་བསྟན་སྲུང་རྣམས་རྒྱལ་པོ་ལ་གཏད་པ༔ སློབ་དཔོན་པདྨ་དང་བཻ་རོ་ཙ་
ན་ལ་སོགས་པ་རྣམས་ཀྱིས༔ སྐལ་ལྡན་བོད་ཀྱི་རྗེ་ཁྲི་སྲོང་ལྡེའུ་བཙན་ལ༔ ལོ་
པཎ་ཐུགས་ཀྱི་བཅུད་བདུད་རྩིའི་ཐིགས་པ་ཟག་པས༔ གཏད་དོ་གཉེར་དུ་
གཏད༔ ཆོངས་ཤིག་ཐུགས་ལ་ཆོངས༔ ཡང་ན་སྣོད་དང་ལྡན་ན་ རབ༔
ཡང་ན་སྙིང་རྗེ་ཆེན་པོ་འབྲིང༌༔ ཐ་མ་ཟང་ཟིང་ནོར་ལ་སྦྱིན༔ འདི་གསུམ་
དག་དང་ མི་ ལྡན་ པར༔ གཏད་ མེད་ ངན་ སྔགས་ སྤེལ་ གྱུར་ན༔ གསང་
སྔགས་བདག་པོ་བདག་མོ་ཡིས༔ བཀའ་ཡི་ཆད་པ་གཅོད་པར་བྱེད༔ རྒྱལ་
པོ་ཁྱོད་ཀྱི་ཚེ་བཀུམས་ནས༔ ངན་སོང་གསུམ་དུ་ལྷུང་འགྱུར་བས༔ དེ་བས་
རིན་ཆེན་སྲོག་ལྟར་ཆོངས༔ ཅེས་གསུངས་ནས་རྒྱལ་པོ་ལ་གཉེར་དུ་གཏད་
དོ༔ དེ་ནས་རྗེ་རབ་ཏུ་དགྱེས་ཏེ༔ རྟ་མཚལ་ལུ་བྱ་གདོང་གིས་སྣ་དྲངས༔
རྗེའི་འོག་ཏུ་རྟ་དྲུག་གསེར་སྲབ་གཡུ་མཐུར་སེང་ལྡེང་གི་སྒ་བཀྲ༔ ཟ་འོག་གི་
ཧོ་ར་སྟན་ཆོ་ལོ་རིས་བྲིས་པ༔ གསེར་བྲེ་དྲུག་རྗེའི་མགུལ་རྒྱན་གཡུ་མཚོ་རོ་
འོད་འབར་ལ་སོགས་པ་རྣམས༔ སློབ་དཔོན་ལ་ཕུལ་ནས་ཕྱག་དང་བསྐོར་བ་
བྱས་པས༔ སློབ་དཔོན་གྱིས་རྒྱལ་པོ་ལ༔ སྒྱུ་མའི་ནོར་ལ་ཆགས་ཞེན་མེད་



96
༄༅།སློབ་དཔོན་པད་འབྱུང་གི་རྣམ་ཐར།
པར་འབུལ་བ་ངོ་མཚར་ཆེ༔ ཕྱག་བྱད་བཟང་ལགས་གསུངས་པས༔ རྒྱལ་
པོའི་ཐུགས་དགོངས་ལ༔ སློབ་དཔོན་གྲུབ་ཐོབ་ཡིན་ཀྱང༌༔ ལྷོ་བལ་ནས་
བྱོན་པས་ནོར་དད་ཆེ་བར་སྣང་སྙམས་པས༔ སློབ་དཔོན་གྱིས་མཁྱེན་ནས༔
རྗེ་ཐུབ་བཟེད་དང་གསུངས་ནས༔ བྱེ་མ་བྲེ་གསུམ་དང་རྡེལ་འབྲུ་བྲེ་གང་རྗེའི་
ཐུ་བར་བླུགས་ནས༔ དར་ཅིག་ཟུང་གསུངས་པས༔ རྗེས་ཐུ་བ་མ་ཐུབ་ཤོར་
བ་དང་༔ བྱེ་མ་རྣམས་གསེར་དུ་སོང་ནས་འདུག༔ རྡེལ་འབྲུ་རྣམས་གཡུ་རུ་
སོང་ནས་འདུག་གོ༔ སློབ་དཔོན་གྱི་ཞལ་ནས༔ རྗེའི་སྒྲིབ་པ་སྦྱོང་བ་དང༌༔
བསོད་ནམས་བསགས་པའི་ཕྱིར་རེ་ཞག་བླངས་པར་ཟད་ཀྱིས༔ ང་ལ་སྣང་བ་
ཐམས་ཅད་གསེར་དུ་ཡོད༔ ང་ལ་ནོར་གྱིས་དགོས་བ་མེད་པས་རྒྱལ་པོ་ཉིད་
རང་ཅི་དགར་སྤྱོད་ཅིག༔ ཅེས་གསུངས་ནས་རྗེ་ཉིད་ལ་གནང་ངོ་༔ རྗེ་རབ་
ཏུ་གནོད་ཞིང༌[ ཅིང་]འགྱོད་ནས༔ སློབ་དཔོན་ཆེན་པོ་ལགས༔ བདག་
མཐའ་འཁོབ་ཀྱི་རྒྱལ་པོར་སོང་བས༔ སྒྲིབ་པ་ཆེ་བས་ཐེ་ཚོམ་ཟོས་པ་ལགས༔
གནོང་ངོ་འགྱོད་དོ་སྤྲུལ་པའི་སྐུ༔ ཐུགས་རྗེས་ཟུང་ཞིག་བཀའ་དྲིན་ཅན༔
དམ་ཚིག་ཉམས་པ་སྐོང་ཐབས་ཞུ༔ ཞེས་ལུས་ས་ལ་བརྡབས༔ ཕྱག་དབུ་
ཐོད་བུད་བུད་བཙལ་ཞིང་༔ སྤྱན་ཆབ་བཏོན་པས་སློབ་དཔོན་གྱི་ཞལ་ནས༔
རྒྱལ་པོ་སེམས་ཅན་ལགས་པས་རྟོག་པ་བྱུང་ཡང་དེ་ལ་དམ་ཚིག་ཉམས་རྒྱུ་མེད
ངེད་ཅག་རྣལ་འབྱོར་བ་ཡིན་པས༔ དེ་ལ་མི་དགའ་བྱ་བ་མེད་པས༔ རྗེ་རང་
བཤགས་པ་ལྟ་སྒོམ་ལ་གྱིས༔ སེམས་ལ་རྟོག་པའི་དྲི་མ་མ་བཞག༔ གཙོ་རུ་
དགེ་བཅུ་སྤྱོད༔ མི་དགེ་བཅུ་སྤོངས༔ ཅི་བྱེད་ཆོས་དང་བསྟུན༔ རྒྱལ་
ཁྲིམས་ཆོས་ཀྱིས་སྐྱོངས་ལ་སྡིག་སྤྱོད་བློན་པོའི་ཁར་མ་བཏང་༔ ཆོས་ཀྱི་དགྲ་ཐེ་
ཚོམ་མ་ཡིན་པས་ཐེ་ཚོམ་མེད་པར་ཉམས་སུ་ལོངས༔ ཞེས་གསུངས་ནས་དམ་
ཚིག་ཁྲུས་ལུང་དང་༔ རྡོ་རྗེ་སེམས་དཔའི་ཡི་གེ་བརྒྱ་པ༔ ཧེ་རུ་ཀའི་ཡི་གེ་
བརྒྱ་བ༔ དེ་བཞིན་གཤེགས་པའི་ཡི་གེ་བརྒྱ་པ༔ དེ་གསུམ་སྒྲུབ་ཐབས་དང་
བཅས་པ༔ དམ་ ཚིག་ སྐོང་བའི་ རྒྱུན་བཤགས་ དང་ བཅས་ པ་ གནང་ངོ༌༔



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། _97
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས་ བསྟན་པ་
བསྲུང་བའི་ཕྱིར་དཀོར་སྲུང་དང་ངན་སྔགས་ཐམས་ཅད་བསྒྱུར་ཞིང་༔ དམ་
ཚིག་སྐོང་ཐབས་བསྟན་པའི་ལེའུ་སྟེ་ཉི་ཤུ་པའོ༔



98
ལེའུ་ཉེར་གཅིག་པ། ཆོས་དང་གདམས་ངག་གཏེར་དུ་
སྦས་ཤིང་རྒྱལ་པོ་ལ་ལུང་བསྟན་པའི་སྐོར།
དེ་ནས་སློབ་དཔོན་པདྨ་འབྱུང་གནས་ཀྱིས༔ རྒྱལ་པོ་ལ་བཀའ་སྩལ་པ༔
བདག་འདྲ་པདྨ་འབྱུང་གནས་དང་༔ བི་རོ་ཙ་ན་ནམ་མཁའི་སྙིང་པོ་དང༌༔
ཨཱ་ཙ་ར་ཡེ་ཤེས་ལ་སོགས་པ་རྣམས་ཀྱིས༔ རྒྱལ་པོ་ཁྱོད་ཀྱི་རྒྱལ་ཁྲིམས་སྲུང་
བའི་ཕྱིར༔ ངན་སྔགས་བསྒྱུར་བ་ནི༔ ཨོ་རྒྱན་སྐད་དང་༔ རྒྱ་གར་སྐད་
དང་༔ སིངྒའི་སྐད་དང་༔ མེ་རུ་ཙེའི་སྐད་དང་༔ བལ་པོའི་སྐད་དང༌༔
ཟ་ཧོར་གྱི་སྐད་དང་༔ ཧཱ་ཤང་གི་སྐད་དང༌༔ ཟངས་གླིང་གི་སྐད་དང༌༔
གསེར་གླིང་གི་སྐད་དང་༔ བྷི་ཏའི་སྐད་དང་༔ ཁ་ཆེའི་སྐད་དང་༔ མཁའ་
འགྲོའི་བརྡ་སྐད་དང༌༔ གནོད་སྦྱིན་སྲིན་པོའི་འདྲེ་ སྐད་དང༌༔ འཁྲུལ་
འཁོར་སྒྲ་རུ་བསྡེབས་ནས་ངན་སྔགས་དང་དྲག་སྔགས་ཐམས་ཅད་བསྒྱུར་རོ༔
བྷ་ཏ་ཧོར་གྱི་ཡུལ་ནས་ཆོས་སྐྱོང་པེ་ཀཱར་སྤྱན་དྲངས་ནས༔ བསམ་ཡས་དཀོར་
སྲུང་བར་བྱ་བའི་ཕྱིར་གཉེར་དུ་གཏད་པར་བྱས་སོ༔ ཚེ་གཅིག་སངས་རྒྱས་
དམ་ཆོས་ མང་ པོ་ནི༔ མངའ་བདག་རྒྱལ་པོའི་ དོན་ དུ་ བསྒྱུར་ནས་ཡོད༔
འོན་ཀྱང་རྒྱལ་པོ་གཡེང་བ་ཆེ་བའི་ཕྱིར༔ ཉམས་སུ་མི་ལེན་ལས་ཀྱི་འཕྲོ་གཞག་
ནས༔ སྐྱེ་བ་བཅུ་བདུན་བརྒྱུད་པའི་ཐ་མ་ལ༔ རྒྱལ་པོ་ཉིད་དང་འཕྲད་ཀྱིས་
གཏེར་དུ་སྦ༔ བསྟན་པ་སྲུང་བའི་ངན་སྔགས་ཐམས་ཅད་ཀྱང་༔ སྐལ་ལྡན་
འགའ་ལ་གཏེར་ཁ་འབབ་པར་འགྱུར༔ དེ་ཡང་གླང་ལུག་ཁྱི་འབྲུག་གཤེད་
བཞིའི་ལོ༔ བྱ་སྦྲེལ་དབང་གིས་ལོ་པ་རྣམས་ལ་ནི༔ ལས་ཀྱི་འཕྲོ་ཡོད་བཏོན་
ཀྱང་སྲོག་མི་འཆད༔ དེ་བཞིན་མ་ཡིན་གཏེར་གྱི་ཐོན་དབང་མེད༔ གལ་ཏེ་
ཐོན་ཀྱང་མྱུར་དུ་འཆི་བར་འགྱུར༔ ད་ལྟ་རྒྱལ་ཁྲིམས་གཉན་པས་སྲོག་སེར་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། _99
------
-
གཏད་མི་དགོས༔ དུས་ངན་འབྱུང་ཚེ་དགོས་བས་གཏེར་དུ་སྦས༔ དེ་ཡང་
གཏེར་ཁ་སྦས་ལུགས་ནི༔ དབུ་རྩེ་རིམ་གསུམ་གྱི་གཏེར་མཛོད་རེ་རེ་རུ༔
རྒྱལ་པོའི་བླ་གཏེར་རེ་རེ་སྦས་སོ༔ ཆོས་ཀྱི་གཏེར་མཛོད་ཡིན༔ ཇོ་མོ་གསུམ་
གྱིས་བཞེངས་བ་ཡི༔ བུ་ཚབ་གསེར་ཁང་གླིང་༔ ཁམས་གསུམ་ཟངས་ཁང་
གླིང་༔ དགེ་རྒྱས་བྱེ་མའི་གླིང་༔ ཁྱད་པར་གྱི་གླིང་གསུམ་དུ་བླ་གཏེར་རེ་རེ་
སྦས༔ ཡཀྵ་ལྟག་འོག་ཏུ་གཏེར་ཁ་རེ་རེ་སྦས༔ གླིང་ཆེན་བཞི་དང་གླིང་ཕྲན་
བརྒྱད་ལ་གཏེར་ཁ་རེ་རེ་སྦས༔ པེ་ཀར་གྱི་གླིང་མགོན་ཁང་བཞི་རུ་མཐུ་གཏེར་
རེ་རེ་སྦས༔ ཕྱོགས་བཞིའི་མཆོད་རྟེན་བཞིར་དཀར་བོ་ཆོས་གཏེར༔ ནག་
པོ་མཐུ་གཏེར༔ དམར་པོ་བཟོ་གཏེར༔ སེར་པོ་སྨན་གྱི་གཏེར་རྣམས་སྦས༔
མཆིམས་ཕུའི་དབེན་གནས་སུ༔ སློབ་དཔོན་ཐུགས་གཏེར་ཆེན་པོ་སྦས༔ ལྷོ་
སྐྱེར་ཆུའི་ལྷ་ཁང་དུ༔ རྒྱུད་འདོད་པ་ཀུན་འབྱུང་དང་སྡེ་སྣོད་ཀུན་འདུས་
སྦས༔ བུམ་ཐང་རྩིས་ལུང་དུ་སེམས་ཕྱོགས་ཐམས་ཅད་སྦས༔ བུམ་ཐང་
དགེ་གནས་སུ༔ མ་མོ་འདུས་པ་དང་མོ་རྒྱུད་ཐམས་ཅད་སྦས༔ གཅང་པྲ་
དུན་རྩེའི་ལྷ་ཁང་དུ༔ གཤིན་རྗེ་དམར་ནག་དང་ ངན་ སྔགས་ ཐམས་ ཅད་
སྦས༔ བྱང་པྲ་དུན་རྩེ་དང་སྐྱོར་དུན་རྩེ་རུ༔ ངན་སྔགས་བརྒྱ་དང་རྩ་བརྒྱད་
སྦས༔ གཡས་སུ་གཙང་འགྲམ་དུ༔ ཆོས་སྨན་རྩིས་དང་རིན་པོ་ཆེ་གསུམ་
སྦས༔ རྩིས་ཀྱི་ལྷ་ཁང་དུ་རྒྱུད་ལུང་མན་ངག་སྦས༔ ཁམས་ཀྱི་ཀློང་ཐང་སྒྲོན་
མ་རུ༔ ལྷ་མོའི་རྒྱུད་ལུང་བཅུ་གསུམ་དང་སྤུ་གྲི་རྣམས་སྦས༔ ཤར་སྒམ་པོའི་
ལྷ་ཆུ་མཁར་གྱི་ལྷ་ཁང་དུ༔ མཐུ་དང་རྫུ་འཕྲུལ་ངན་སྔགས་སྦས༔ གཡུ་རུ་ཁྲ་
འབྲུག་ ཏུ་ ངན་ སྔགས་ བཅུ་ གསུམ་ སྦས༔ ལྷོ་ བྲག་ བོ་ མཐིང༌ དུ༔ བདེ་
གཤེགས་འདུས་པ་དང་མདོས་དང་མ་མོའི་སྒྲུབ་ཐབས་རྣམས་སྦས༔ སྟག་
ཚང་སེང་གེའི་ཕུག་ཏུ༔ མངོན་པར་འཚང་རྒྱ་བའི་ཆོས་སྐོར་སྦས༔ མོན་ཁ་
ནེའུ་རིང་དུ་སྤྱི་ཏི་ཡོ་ག་དང་༔ སྤུ་གྲི་རག་ཆོད་རྣམ་བཞི་སྦས༔ བསྒྲགས་ཀྱི་
ཡང་རྫོང་དུ༔ ཕུར་པ་དང་གཤིན་རྗེ་ཐམས་ཅད་སྦས༔ དཔལ་ལྷོ་བྲག་རྫོང་



100
༄༅།སློབ་དཔོན་པད་འབྱུང་གི་རྣམ་ཐར།
དང་སྟག་ཚང་སེང་གེ་ཕུག་ ཏུ༔ དྲག་སྔགས་བརྒྱ་དང་ངན་སྔགས་ སུམ་ཅུ་
སྦས༔ ཕུལ་རྫོང་ཕུག་ཏུ༔ བསེ་མོ་བཞིའི་ངན་སྔགས་དང་གསང་བའི་ངན་
སྔགས་དང་གསང་བའི་ཕུར་བ་གཅིག་སྦས༔ བྲག་སྲིན་པོའི་སྦར་རྗེས་སུ༔
མཁའ་འགྲོ་མའི་གསང་གཏེར་སྦས༔ ཕུག་རིང་གནམ་སྐུས་སུ་བླ་མའི་ཐུགས་
གཏེར་སྦས༔ མཁའ་རི་གངས་བྲག་ལ༔ སྒྲུབ་སྐོར་སྨན་ཡིག་སྦས༔ ཡང་
ཕུག་རིང་མོ་རུ༔ ཀླུ་བདུད་སྤུ་གྲི་སྦས༔ གཙང་གི་ཕུག་མོ་ཆེ་རུ༔ གཤིན་རྗེ་
ཚེ་བདག་དང་༔ ཅོག་བརྡུང་ཉི་ཤུ་རྩ་གཅིག་སྦས༔ ཤུལ་ལ་བྲག་མོའི་འཕྲང་
དུ༔ གིང་བདུད་བཙན་གསུམ་སྦས༔ གཞན་ཡང་རི་བྲག་གཉན་པོ་ཐམས་
ཅད་དུ༔ གཏེར་ཕྲན་བརྒྱ་དང་རྩ་བརྒྱད་སྦས༔ ལས་ཅན་རེ་རེའི་དོན་དུ་
སྨོན་ལམ་བཏབ་ནས་བཞགཱ༔ གཏེར་འདི་རྣམས་འབྱུང་བའི་དུས་སུ༔ ཟས་
ངན་ལྕི་བ་ཟ་ཞིང་གོས་ངན་རེ་པ་གྱོན༔ ཆོས་འཁོར་ཐམས་ཅད་བཅོམ་ཞིང་
དབེན་གནས་ཐམས་ཅད་སྲེག༔ བཀའ་ལ་ཉོ་ཚོང་བྱེད་ཅིང་མི་བསད་སྟོང་དུ་
འཇལ༔ ལས་ སུ་དམེ་འཁྲུགས་བྱེད་ཅིང་ལུས་ལ་ལྕགས་ སློག་ གྱོན དགེ་
བཤེས་དམག་དཔོན་བྱེད་ཅིང་དགེ་སློང་གྲི་རུ་གསོད༔ དགོན་གནས་འཐབ་
ར་བྱེད་ཅིང་དབེན་གནས་གྲོང་དཀྱིལ་བྱེད༔ སྔགས་པ་ནང་རྒྱས་བྱེད་ཅིང་
ཟས་ངན་དུག་སྦྱོར་བྱེད༔ གཙོ་བོས་མནའ་ཟ་བྱེད་ཅིང་དཔའ་བོ་གྲི་ཁར་
གསོད༔ བོད་རྣམས་ཁྲབ་རྒྱུན་ཆད་པ་བཞིན་དུ་སིལ་བུར་འགྲོ༔ ཕ་དང་བུ་
གཉིས་འཐབ་ཅིང་ཕ་སྤུན་ནང་དམེ་བྱེད༔ དགྲ་བླ་བདུད་བཙན་འབོད་ཅིང་
ཨར་པས་ལམ་འཕྲང་སྲུང་ ༔ ཁྱོ་གའི་སྙིང་དུ་འགོང་བོ་ཞུགས༔ བུད་མེད་
སྙིང་དུ་བསེན་མོ་ཞུགས༔ བྱིས་པའི་སྙིང་དུ་ཐེའུ་རང་ཞུགས༔ ཐམས་ཅད་
བདུད་ཀྱི་དབང་དུ་གྱུར༔ ལྷ་སྲིན་སྡེ་བརྒྱད་འཁྲུགས་ནས་ནི༔ ནད་དང་མུ་
གེའི་བསྐལ་པ་འབྱུང་༔ དེའི་དུས་སུ་མི་ཐུབ་རྣམ་གསུམ་འབྱུང་༔ ས་ཡིས་
གཏེར་མི་ ཐུབ་ སྟེ༔ ཆོས་ གཏེར་ དང་ ནོར་ གཏེར་ ཐམས་ ཅད་ ཁ་ འབྱེད
གསེར་དངུལ་རིན་པོ་ཆེའི་ཁ་འབྱེད༔ ཆོས་སྐྱོང་ལ་གཏད་པའི་དཀོར་མི་ཐུབ་
DA



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 101
སྟེ༔ དཀོན་མཆོག་ནོར་ལ་རྐུ་འཕྲོག་བྱེད༔ བནྡེས་བསྒྲུབ་ཆོས་མི་ཐུབ་སྟེ༔
རང་གིས་བསྒྲུབ་མི་ཐུབ་པར་གཞན་ལ་ནོར་ཕྱིར་བཙོང་༔ རང་ཉམས་ལེན་
མེད་པར་གྲགས་འདོད་གཞན་ལ་བཤད༔ དུས་དེ་འདྲ་བྱུང་ཙམ་ན༔ ངའི་
ཆོས་དང་གདམས་ངག་རྣམས༔ རྒྱལ་པོ་ཉིད་དང་འཕྲད་པར་འགྱུར༔ དེ་
ཡང་མངའ་བདག་རྒྱལ་པོ་ཉིད་སྐྱེ་བ་བཅུ་དྲུག་བརྒྱུད་པའི་ཐ་མ་ལ༔ འདི་ནས་
ལྷོ་ནུབ་མཚམས་སུ་གཏམ་ཤུལ་ཞེས་པ༔ ལུང་པ་རྟ་རོ་དམར་པོ་ཁ་ཕྱེས་པ་
འདྲ་བར༔ ལོ་ནི་འབྲུག་ལོ་བ༔ རིགས་བཟང་ཞིང་ཀུན་གྱིས་བཀུར་བའི་
གནས་སུ་གྱུར་བ༔ ཤེས་རབ་ཆེ་ལ་སྙིང་རྗེ་ཆེ་བ༔ བརྩོན་འགྲུས་ཆེ་ཞིང་
བསྒྲུབ་ལ་བརྩོན་པ༔ དམ་ཚིག་གཙང་ཞིང་བརྣབ་ སེམས་ཆུང་བ༔ ཁོང་
ཡངས་ཤིང་ཁ་ཉུང་བ༔ ངང་རྒྱུད་རིང་ལ་གཞན་ལ་སྒྲོ་སྐུར་མི་འདེབས་པ༔
རེག་པ་མྱུར་ཞིང་ཡིད་གཞུངས་པ༔ ཤ་ལོ་དཀར་ལ་ངང་རིང་བ༔ སྐྱེས་བུ་དེ་
ལྟ་བུ་ཞིག་ཏུ་སྐྱེས་ནས༔ རྒྱལ་པོ་ཉིད་ལ་ད་ལྟ་ངས་གདམས་པའི་ཆོས་ཐམས་
ཅད་དང་འཕྲད་ནས༔ སྐྱེ་བ་དེ་ལ་འཚང་རྒྱ་བར་འགྱུར་རོ༔ རྒྱལ་པོ་ཉིད་
ཀྱིས་བི་རོ་ཙ་ན་དང༌༔ གནུབས་ནམ་མཁའི་སྙིང་པོ་དང༌༔ ལོ་ཙཱ་བ་རྣམས་
ཐེབ་རེ་སྤྲུགས་པའི་དམ་ཚིག་ཉམས་པའི་སེལ་ཞུགས་པའི་སྐྱོན་གྱིས༔ ཆོས་ལ་
མི་རྣམས་ཡིད་མི་ཆེས་པས༔ ཆོས་འབྲེལ་གང་ཆེ་བ་རྣམས་སྣང་བ་ཐེབ་རེ་ལྡོག་
ཏུ་འོང་༔ དེའི་དོན་གྱིས་བླ་མ་དཀོན་མཆོག་དང་སློབ་དཔོན་ལ་བཤགས་སྦྱོང་
མང་དུ་གྱིས༔ དེའི་དུས་སུ་ངའི་བཀའ་བཞིན་བྱེད་ན༔ ཡུལ་གྱི་སྙིང་པོ་ཆོས་
དབྱིངས་ཟུང་ལ་ ཕ་ཡུལ་ སྤོངས༔ གནས་ ཀྱི་ སྙིང་ པོ་ ནགས་ ཁྲོད་ དགོན་ པ་
བརྟེན་ལ་ཁང་ཁྱིམ་སྤོངས༔ སྒོམ་པའི་སྙིང་པོ་ཆོས་ཉིད་སྟོང་གསལ་སྒོམས་ལ་
དགོན་པ་བརྟེན༔ ཁང་པའི་སྙིང་པོ་ཆོས་དབྱིངས་རྒྱ་ཆད་མེད་པར་སྡོང་ ༔
ཤེས་བྱའི་ སྙིང་ པོ་ ཤེས་ བཞིན་ དྲན་ པས་ ཟུང་ ལ་ དགེ་སྦྱོར་ འབད་ ལ་ གྱིས༔
མཛོད་ཀྱི་ སྙིང་པོ་ཀུན་གཞི་བྱང་ཆུབ་ སེམས་ལ་ སྐུ་ གསུམ་ནོར་རྫས་ སོགས༔
བསོད་ནམས་ཀྱི་སྙིང་པོ་ལུས་ངག་ཡིད་གསུམ་ཐ་མལ་དུ་མ་སྡོད་པར་ལྷ་ཆོས་



102
༄༅།སློབ་དཔོན་པད་འབྱུང་གི་རྣམ་ཐར།
-
-
-
-
ཀྱིས༔ གྲོས་ཀྱི་སྙིང་པོ་བདེ་གཤེགས་བླ་མའི་བཀའ་ལུང་ལ་དྲིས༔ ཕ་ཡི་སྙིང་
པོ་སྙིང་རྗེ་ཀུན་ཏུ་བཟང་པོ་ཁུར་ལ་འགྲོ་ལ་སྙིང་རྗེས་ཟུང༌༔ མ་ཡི་སྙིང་པོ་
བྱམས་པ་ཀུན་ཏུ་བཟང་མོ་ཁུར་ལ་འགྲོ་བ་བུ་བཞིན་སྐྱོངས༔ ཆུང་མའི་སྙིང་པོ་
ཏིང་འཛིན་སྟོང་གསལ་ཡེངས་མེད་སྒོམས་ལ་མི་འབྲལ་རྟག་ཏུ་འགྲོགས༔ བུ་
ཡི་སྙིང་པོ་བདེ་གཤེགས་རིགས་ལྡན་བསྐྱེད་ལ་བསྐྱེད་རྫོགས་ཏིང་འཛིན་སྒོམས༔
ནོར་གྱི་སྙིང་པོ་བདེ་གཤེགས་དཔེ་ཆ་བྲིས་ལ་ལྟ་རྟོགས་སེམས་ལ་ཐོང་༔ ཞིང་
གི་སྙིང་པོ་དད་པའི་ཞིང་ས་སྐྱེད་ལ་ཆོས་དང་མཐུན་པའི་ལས་གྱིས༔ འཁོར་གྱི་
སྙིང་པོ་མཁའ་འགྲོ་དམ་ཅན་བརྟེན་ལ་ཚོགས་དང་གཏོར་མ་ཕུལ༔ ཟས་ཀྱི་
སྙིང་པོ་ཆོས་ཉིད་བདུད་རྩི་སྐྱེ་བ་མེད་པ་ཟོ་ལ་ཏིང་འཛིན་འགྱུར་མེད་སྒོམས༔
སྒོམ་གྱི་སྙིང་པོ་བླ་མའི་ཞལ་གདམས་བདུད་རྩི་བཏུང་ལ་ཡང་ཡང་གསོལ་བ་
ཐོབ༔ གོས་ཀྱི་སྙིང་པོ་དབང་དང་དམ་ཚིག་ནོས་ལ་མཐའ་རུ་ཐོན༔ འདུ་
འཛིའི་སྙིང་པོ་ཏིང་འཛིན་སྤྲོ་བསྡུ་གྱིས་ལ་རིག་པའི་རྩལ་ཀ་སྦྱོངས༔ ལོངས་
སྤྱོད་སྙིང་པོ་སྒོམ་སྒྲུབ་ གྱིས་ལ་ཆོས་སྤྱོད་ལམ་རིམ་སྒོ་གསུམ་སྨིན་པར་གྱིས༔
ལྷད་མོའི་སྙིང་པོ་བསྐྱེད་རྫོགས་རིམ་པར་སློབས་ལ་སྒོམས༔ དགྲ་བླའི་སྙིང་པོ་
ཡེ་ཤེས་ལྷ་ལ་རྒྱུན་ཆད་མེད་པར་མཆོད་པ་ཕུལ༔ བླ་མཆོད་སྙིང་པོ་རྡོ་རྗེ་སློབ་
དཔོན་སྤྱི་བོར་སྒོམས་ལ་གསོལ་བ་ཐོབ༔ ལས་ཀྱི་སྙིང་པོ་དཔེ་ཆ་བྲིས་ལ་གང་
ལ་གང་འདོད་བྱིན༔ མེ་ལོང་སྙིང་པོ་དམ་པའི་ཆོས་ལ་ལྟོས་ལ་གསོལ་འདེབས་
རེམ་ལ་གྱིས༔ ལྷ་ཁང་སྙིང་པོ་རང་ལུས་དཀྱིལ་འཁོར་སྒོམས་ལ་ཡི་དམ་གསལ་
བར་གྱིས༔ རྒྱན་གྱི་སྙིང་པོ་ཚད་མེད་བཞི་ལ་སྦྱོངས་ལ་འགྲོ་དོན་ཕྱོགས་རིས་
མེད་པར་གྱིས༔ ཆོས་ཀྱི་སྙིང་པོ་རང་སེམས་ཆོས་ཉིད་མ་བཅོས་སྟོང་གསལ་
ངང་དུ་ཞོག༔ དམ་ཚིག་སྙིང་པོ་རང་སེམས་རྒྱུན་ཆད་མེད་པར་ལྟོས་ལ་སེམས་
ཉིད་གཙང་མར་ཐོན༔ མན་ངག་སྙིང་པོ་རྒྱུད་ལ་ཟོལ་ཟོག་མེད་པར་གྱིས་ལ་
སྙན་བརྒྱུད་གདམས་ངག་སྒོམས༔ དཀྱིལ་འཁོར་སྙིང་པོ་དགོངས་པ་འགྱུར་
མེད་ཆོས་ཉིད་ངང་དུ་ཞོག ལྟ་བའི་སྙིང་པོ་ཆོས་སྐུ་འགྱུར་མེད་ལྟོས་ལ་རང་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 103
ངོ་ཤེས་པར་གྱིས༔ སྒོམ་གྱི་སྙིང་པོ་ཡི་དམ་སྐྱེ་མེད་སྒོམས་ལ་ཆོས་ཉིད་བརྟན་
པར་གྱིས༔ སྤྱོད་པའི་སྙིང་པོ་བླང་དོར་མེད་པར་སྤྱོད་ལ་ཆགས་ཞེན་མེད་པར་
གྱིས༔ འབྲས་བུའི་སྙིང་བོ་སྐུ་གསུམ་རང་ལ་གནས་པས་འབྲས་བུ་གཞན་མ་
བཙལ༔ དེ་ལྟར་བྱས་ན་སྐྱེ་བ་དེའི་འོག་རོལ་དུ༔ བདེ་བ་ཅན་དུ་སངས་རྒྱས་
འཐོབ་ཅིང་པདྨའི་སྦུབས་ལས་སྐྱེ་བར་འགྱུར༔ ཞེས་མངའ་བདག་ལ་ལུང་
བསྟན་ཏོ༔ ཆོས་རྣམས་གཏེར་དུ་སྦས་ནས་མངའ་བདག་ལ་ལུང་བསྟན་པས༔
རྒྱལ་པོ་ ཤིན་ ཏུ་མཉེས་ནས་ མཆོད་ པ་ ཕུལ༔ ཕྱག་བཙལ༔ དེ་ནས་སློབ་
དཔོན་གྱིས་མཆིམས་ཕུར་ཐུགས་དམ་ལ་བཞུགས་སོ༔ རྒྱལ་པོས་རྒྱལ་ཁྲིམས་
ཆོས་ཁྲིམས་བསྐྱངས་སོ༔ དེ་ལྟར་རྒྱལ་བོས་ སྟག་གི་ལོ་ལ་བསམ་ཡས་རྨང་
བཏིང་ནས༔ རྟའི་ལོ་ལ་བསམ་ཡས་འབྱོངས༔ ལུག་གི་ལོ་ལ་ཆོས་རྣམས་
བསྒྱུར༔ ལྔ་བཅུ་རྩ་དྲུག་གླང་གི་ལོ་ལ་འདའ་དུས་ཡིན་པས༔ སྐུ་ཡི་རིམ་གྲོ་
བྱས་པས་ལོ་བཅུ་གསུམ་བསྲིང་བར་ནུས་སོ༔ དེ་ནས་དྲུག་ཅུ་རྩ་དགུ་སྟག་གི་
ལོ་ལ་རྒྱལ་བོ་དགུང་དུ་གཤེགས་ཏེ༔ སྐུ་རྩལ་མི་རབས་མེད་པར་བློན་འབངས་
རྣམས་ལ་བཀའ་ཆེམས་རྒྱས་པར་བཞག་ནས་འཇམ་དབྱངས་ཀྱི་ཐུགས་ཀར་
ཐིམ་པ་ལགས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་
ལས༔ ཆོས་དང་ གདམས་ངག་རྣམས་གཏེར་དུ་སྦས་ ཤིང་ རྒྱལ་ པོ་ལ་ལུང་
བསྟན་པའི་ལེའུ་སྟེ་ཉེར་གཅིག་པའོ༔



104
ལེའུ་ཉེར་གཉིས་པ། ཞལ་གདམས་ཀྱི་སྐོར།
དེ་ནས་རྒྱལ་བུ་མུ་ཏིག་བཙན་པོ་ཞེས་བྱ་བ་རྒྱལ་པོར་མངའ་གསོལ་ནས༔
ཡབ་རྒྱལ་བོའི་བཀའ་ཁྲིམས་ཇི་ལྟ་བར་བསྐྱངས༔ སློབ་དཔོན་པདྨའི་ཞབས་
སྤྱི་བོར་བླངས་ཏེ༔ ཟ་འོག་གི་འབོལ་བཏིང་སྤྱང་དཀར་གྱི་སློག་པ་སྐུ་ལ་གསོལ་
ནས༔ རྒུན་ཆང་དང་འབྲས་ཆང་གི་སྐྱེམས་དངས[དྲངས༔ སྤྱན་གཟིགས་
སྣ་ཚོགས་ པའི་ཟས་དྲངས༔ རིན་པོ་ཆེ་དངུལ་གྱི་ མཎྜལ་ གསེར་ གཡུའི་ཕྲ་
བཀོད་པ་ཕུལ་ནས༔ དབང་དང་གདམས་ངག་བཅས་པ་ཞུས༔ སློབ་དཔོན་
ཉིད་ཀྱིས་ རྒྱལ་བུ་ལ༔ བཅོམ་ ལྡན་འདས་རྒྱལ་བ་ཞི་ཁྲོའི་དཀྱིལ་འཁོར་དུ་
དབང་བསྐུར༔ ཞི་ཁྲོ་སྦྲགས་མའི་གདམས་ངག་གནང་ནས་སྨིན་གྲོལ་རྫོགས་
པར་མཛད་དོ༔ དེ་ནས་སློབ་དཔོན་བོ་དྷི་ས་ཏྭཱ་ཡང་བྱང་ཆུབ་གླིང་དུ་སྤྲུལ་
པའི་དཀྱིལ་འཁོར་བསྡུས་ནས༔ སློབ་དཔོན་དང་རྒྱལ་བུ་གཉིས་ཀྱིས་དར་
ཟབ་དུ་དྲིལ་ནས༔ ཙནྡན་གྱི་ཀེའུ་ཚང་གི་ལོགས་སུ༔ གསེར་གཡུས་རྒྱས་
བཏབ་ནས༔ མཆོད་པའི་རྟེན་བྱས་ཏེ་བཞུགས་སོ༔ དེ་ནས་སློབ་དཔོན་
པདྨའི་ཞལ་ནས༔ བདག་འདྲ་པདྨ་འབྱུང་ གནས་ འདི༔ བསོད་ནམས་
བསགས་པས་ ཨུ་ རྒྱན་ ཡུལ་ དུ་ སྐྱེས༔ སུམ་ སྟོང་ དྲུག་བརྒྱ་ རྒྱ་ གར་ ཡུལ་དུ་
བསྡད༔ ལས་ཀྱིས་བདས་བས་བོད་ཡུལ་དབུས་སུ་ཕྱིན༔ ལྔ་བཅུ་རྩ་གཅིག་
ཁ་བ་ཅན་འདིར་བསྡད༔ སྨོན་ལམ་ སྟོབས་ཀྱིས་རྒྱལ་པོའི་བླ་མཆོད་བྱས
སྟག་གི་ལོ་ལ་བསམ་ཡས་རྨང་བཏིང་ནས༔ རྟའི་ལོ་ལ་ཐུགས་དམ་བསམ་ཡས་
འགྲུབ༔ ཆོས་ཀྱི་རྒྱལ་པོའི་ཐུགས་དགོངས་རྫོགས་པར་བྱས༔ གླང་ལོར་རྒྱལ་
པོར་ལྔ་བཅུ་རྩ་དྲུག་བཞེས༔ དེ་ལ་རྒྱལ་པོ་འདའ་དུས་ཡིན་པ་ལ༔ སྐུ་ཡི་
རིམ་གྲོས་བཅུ་གསུམ་སྐུ་ཚེ་བསྲིངས༔ དྲུག་ཅུ་རྩ་དགུ་སྟག་གི་ལོ་ལ་གཤེགས༔



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 105
མུ་ཏིག་ བཙན་ པོ་ རྒྱལ་ སར་ དབང་ བསྐུར་ནས༔ ངས་ ཀྱང་ དབང་ བསྐུར་
གདམས་ངག་རྫོགས་པར་གནང་༔ རྒྱལ་པོ་ཡབ་ཀྱི་བཀའ་ཁྲིམས་ཇི་ལྟ་བར༔
རྗེ་འབངས་རྣམས་ཀྱིས་རྒྱལ་སྲིད་དར་བར་སྐྱོང་༔ བླ་ཡི་མཆོད་གནས་བོ་དྷི་ས་
ཏཱ་ཡང་༔ བྱང་ཆུབ་གླིང་དུ་སྤྲུལ་བའི་དཀྱིལ་འཁོར་བསྡུས༔ ང་ནི་བདག་
ཀྱང་འདི་རུ་མི་སྡོད་དེ༔ སྒྲུབ་པའི་གནས་ཤིག་བཙལ་ནས་དགེ་སྦྱོར་བྱེད་དུ་
འགྲོ༔ ཅེས་ [ ཞེས] གསུངས་ནས༔ མཆིམས་ ཕུའི་ ཡང་ དབེན་ དུ་ ཟླ་ བ་
གསུམ་དང་ཞག་གསུམ་དགོངས་བ་མཛད༔ བསྒྲགས་ཀྱི་ཡང་རྫོང་དུ་ཟླ་བ་ལྔ་
དང་ཞག་ལྔ་བཞུགས༔ ཏི་སྒྲོ་བྲག་དཀར་ལ་ཟླ་བ་བདུན་དང་ཞག་བདུན་
དགོངས་པ་མཛད༔ མོན་ཁ་ནེའུ་རིང་དུ་ཟླ་གཅིག་དང་ཞག་བཅུ་དགོངས་པ་
མཛད༔ མོན་ མཐའ་ བྲག་ མཐའ་ ཁྲ་ མོ་ རུ་ ཟླ་ བ་ གསུམ་ དང་ ཞག་ གསུམ་
དགོངས་པ་ མཛད༔ མོན་གོང་ བྲག་ ཕུག་ ཏུ་ ཟླ་ བ་ གཅིག་ དང་ ཞག་བདུན་
ཐུགས་དམ་མཛད༔ མུ་ཏིག་ཤེལ་གྱི་སྔ་མ་གངས་སུ་ཟླ་བ་གཅིག་དང་ཞག་
བཅུ༔ ཐུགས་དམ་མཛད༔ ཡར་ལུང་ཤེལ་གྱི་བྲག་ཕུག་ཏུ་ཟླ་བ་གསུམ་དང་
ཞག་གསུམ་ཐུགས་དམ་མཛད༔ རྒྱལ་གྱི་རྩིབ་རི་ལ་ཟླ་བ་གཉིས་དང་ཞག་བཞི་
ཐུགས་དམ་ མཛད༔ ཏི་སེའི་གངས་ ལ་ ཟླ་ བ་ ལྔ་ དང་ ཞག་ ལྔ་ ཐུགས་ དམ་
མཛད༔ ལྷོ་བྲག་མཁར་ཆུར་ཟླ་བ་བརྒྱད་དང་ཞག་བརྒྱད་ཐུགས་དམ་མཛད༔
ཙ་རི་ཙ་གོང་དུ་ ཟླ་བ་བདུན་དང་ཞག་བདུན་ཐུགས་དམ་མཛད༔ དབེན་
གནས་དེ་རྣམས་སྒྲུབ་གནས་སུ་བྱིན་གྱིས་བརླབས༔ བོད་ཡུལ་ ཐམས་ཅད་
ཞབས་ཀྱིས་བཅགས་ནས༔ ཕྱི་རབས་སྐལ་ལྡན་རྣམས་ལ་གཏེར་ཁ་མང་དུ་
སྦས༔ ཁ་བྱང་དང་ཡང་བྱང་གནད་ཀྱི་ལྡེའུ་མིག་རྣམས་སོ་སོར་མང་དུ་སྦས༔
ལས་ཅན་རེ་རེའི་དོན་དུ་སྨོན་ལམ་འདི་ སྐད་བཏབ༔ ལས་ ཅན་ ཅིག་དང་
འཕྲད་པར་ཤོག༔ སྐལ་བ་ཅན་གྱིས་སྤྱོད་པར་ཤོག༔ ཅེས་སྨོན་ལམ་བཏབ༔
གཏེར་རྒྱ༔ གཏད་ རྒྱ༔ སྦས་ རྒྱུ ༔ ཅེས་ རིམ་ པ་ གསུམ་ གྱིས་ བཏབ༔
གཏད་དོ་ གཉེར་ དུ་ གཏད༔ སྦས་ སོ་ གཏེར་ དུ་ སྦས༔ ཟབ་ བོ་ དམ་ དུ་



106
༄༅།སློབ་དཔོན་པད་འབྱུང་གི་རྣམ་ཐར།
ཆོངས༔ ཅེས་གདམས་སོ༔ དེ་ནས་སློབ་དཔོན་པདྨའི་ཞལ་ནས༔ དུས་ཕྱི་
མ་ངའི་གཏེར་ཆོས་དང་འཕྲད་པ་རྣམས༔ ཞལ་ཆེམས་འདིའང་སེམས་ལ་
ཞོག་ཅིག་གསུངས༔ དུས་ཕྱི་མ་ངའི་གཏེར་ཆོས་དང་འཕྲད་པའི་ལས་ཅན་
རྣམས༔ གདམས་ངག་འཚོ་མ་ཤེས་ན་འཕྲལ་རྐྱེན་འོང་བས་གསང་ཐུབ་པར་
གྱིས་ཤིག༔ མན་ངག་ངོམ་སྔ་ན་གཞན་གྱི་ཕྲག་དོག་དང་བརྣབ་སེམས་དང་
བསྐུར་བ་འདེབས་སུ་འོང་བས་སྒྲུབ་པ་ལ་རྟགས་ཐོན་པར་གྱིས་ཤིག༔ ཁེ་
གྲགས་དང་འབྱོར་ཆེས་ན་གཞན་གྱིས་ཚུར་ལ་ངན་འོང་བས་མཐུ་ཆོས་དང་ལྡན་
པར་གྱིས་ཤིག དམ་ཚིག་ས་གཞི་ལྟ་བུར་སྲུངས་ཤིག༔ དམ་ཚིག་ཉམས་ན་ཚེ་
འདིར་བཀྲ་མི་ཤིས་ཤིང་༔ ཕྱི་མ་དམྱལ་བར་འགྲོ་བ་ཡིན༔ ལྟ་བ་ནམ་མཁའ་
ལྟར་མཐོ་བར་གྱིས་ཤིག༔ ལྟ་བའི་མཐའ་མ་ཆོད་ན་གོལ་སར་འགྲོའོ༔ སྒོམ་
པ་གསེར་ཕུར་ལྟར་ཐོབ་ཅིག༔ སྒོམ་མ་བརྟན་ན་བྱེད་ལོ་ཙམ་གྱིས་བརྟན་པ་མི་
འཐོབ༔ སྤྱོད་པ་དཔའ་གདིང་བཅས་པར་གྱིས་ཤིག༔ ཚུལ་འཚོས་དང་ལོ་
འདོད་ཀྱིས་གཞན་མི་ཐུལ་ལོ༔ མན་ངག་གཏེར་ལྟར་སྦོས་ཤིག༔ སྤེལ་དྲག་
ན་འཆལ་བས་རྩིས་མི་འོང་ངོ༌༔ སྒོམ་སྒྲུབ་གང་བྱེད་ཀྱང་མན་ངག་བླ་མ་ལ་
རྩད་ཆོད་ཅིག༔ བླ་མའི་བྱིན་རླབས་མེད་ན་ཆོས་ལ་བྱིན་རླབས་མི་འབྱུང་ངོ་
ལྟ་སྤྱོད་རྩིང་ན་ཆོས་ལ་བར་ཆད་འོང་བས༔ ལྟ་བ་ཁ་འབྱམས་སུ་མ་བཏང་
ཞིག སྤྱོད་པ་བབ་ཆོལ་དུ་མ་སྤྱོད་ཅིག ཆོས་ཀྱི་མཐའ་ནི་དམ་ཚིག་དང་
སྙིང་རྗེ་ལ་ཐུག༔ རང་དམ་ཚིག་གཙང་མར་གྱིས་ལ་ གཞན་སྙིང་རྗེས་ཟུང་
ཞིག༔ ཆོས་ རང་གིས་སྒྲུབ་ རྟགས་ མ་ ཐོན་ བར་དུ་གཞན་ལ་ མ་ སྟེར་ ཅིག༔
གཞན་ཆོས་ལ་ཡིད་མི་ཆེས་བས་རྩིས་མི་འོང་བ་ཡིན་ནོ༔ གདམས་པ་དང་ཆོས་
དུས་གཅིག་ལ་མ་སྦྱིན༔ ཆོས་ཚར་ནས་འབྲེལ་པ་གཅོད་དུས་འོང་བས་སྣོད་
རྟོག་ཅིག༔ གཏེར་གྱི་ཆོས་འདི་ཤིན་ཏུ་ཟབ་པས༔ གཟོབས་ལ་སྤྱོད་ཅིག
དེ་ལྟར་བྱས་ན་བྱིན་རླབས་ཤུགས་ལས་འབྱུང༌༔ སངས་རྒྱས་རང་ལས་རྙེད༔
དགོས་འདོད་ཐམས་ཅད་མིས་སྟེར༔ བཀུར་སྟི་ཀུན་གྱིས་བྱེད༔ འཚོ་བ་



༄༅།།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 107
ལྷས་སྦྱོར༔ བསམ་པ་ཡིད་བཞིན་དུ་འགྲུབ༔ སངས་རྒྱས་ཀྱི་བརྒྱུད་ཟིན
ཆོས་ཀྱི་དོན་རྟོགས༔ དགེ་འདུན་གྱི་སྡེ་ཚུགས༔ བསྟན་པ་དར་ཞིང་རྒྱས་
པར་བྱེད་པ་ཡིན་ནོ༔ དེ་ལྟར་མ་བྱས་པར་ཆོས་རང་གིས་ཉམས་སུ་མ་ལོན་
པར༔ གཞན་ལ་ཟས་དང་ནོར་ངོར་བལྟས་ན༔ སངས་རྒྱས་ཀྱི་བླ་འཚོང་༔
ཆོས་ཀྱི་རྐང་འདྲེན༔ དགེ་འདུན་གྱི་ངན་དཔེ༔ སྡིག་པའི་སློབ་དཔོན
དམྱལ་བའི་གྲོས་མཁན༔ རང་དོན་དམྱལ་བར་བཏང་ནས༔ མི་ལུས་རིན་
པོ་ཆེ་ཆུད་གསོན་པ་ཡིན་ནོ༔ ང་ཡི་གཏེར་ཆོས་ཤིན་ཏུ་གཉན་པས་རབ་ཏུ་
འཚོ་ཤེས་པར་གྱིས་ཤིག་གསུངས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་
རབས་དྲི་མ་མེད་པ་ལས༔ སློབ་དཔོན་པདྨས་བོད་ཀྱི་སྒྲུབ་གནས་ཞབས་ཀྱིས་
བཅགས་ནས་ཐུགས་ཀྱི་གཏེར་སྒོ་བསྡམས་པ་དང་༔ ཞལ་གདམས་ཀྱི་ལེའུ་སྟེ་
ཉེར་གཉིས་པའོ༔



108
ལེའུ་ཉེར་གསུམ་པ། བོད་འབངས་རྣམས་ཀྱི་
གཤོལ་བ་ལ་མ་གནང་བའི་སྐོར།
དེ་ནས་སློབ་དཔོན་པདྨ་འབྱུང་གནས་ཀྱིས་སྲིན་ཡུལ་ལངྐ་པཱརི་ཞེས་
ཛམྦུའི་གླིང་སོག་ཀའི་ཡུ་བ་ལ་སྲིན་པོ་ཡོད་ལ༔ དེ་ཡང་ཨོ་རྒྱན་ཡུལ་དང་ཉེ་
བར་ཡོད་དོ༔ སྲིན་པོ་ཁ་འཕྱུར་ནས་སྲིན་པོས་མི་གསོད་དུ་འོང་བས༔ རྒྱ་
གར་དང་བལ་པོ་བོད་ལ་སོགས་ཐམས་ཅད་འཇོམས་པར་བྱེད་པས༔ སློབ་
དཔོན་གྱིས་ཛམྦུའི་གླིང་གི་མི་རྣམས་ལ༔ མི་འཇིགས་པའི་སྦྱིན་པ་བཏང་བའི་
ཕྱིར༔ སྲིན་པོའི་སོ་བསྲུང་བར་དགོངས་ནས༔ དཔལ་གྱི་བསམ་ཡས་ནས་
ཟངས་མདོག་དཔལ་རིའི་རྩེར་གཤེགས་པར་དགོངས་པ་ན༔ ལྷ་སྲས་མུ་ཏིག་
བཙན་པོ་ལ་སོགས་པའི༔ བོད་ཀྱི་རྒྱལ་པོ་དང་༔ བློན་པོ་དང་༔ རབ་བྱུང་
བཙུན་པ་ཕོ་མོ་དང་༔ དགེ་བཤེས་དང་༔ སྔགས་པ་དང་༔ སྒོམ་ཆེན་དང་
༔ རྣལ་འབྱོར་པ་དང་༔ སྨན་པ་དང་༔ བྲིས་ཀློག་མཁན་དང་༔ གཙོ་བོ་
དང་༔ བུད་མེད་ལ་ སོགས་པའི་ཡོན་བདག་ཕོ་མོ་དང༌༔ བོད་འབངས་
ཐམས་ཅད་ཀྱིས་བཞུགས་པར་ཞུས་ཀྱང་མ་གནང་ཏེ༔ བོད་ལ་ཐུགས་མུག་
སྐྱེས་པའི་མགུར་འདི་གསུངས་སོ༔ ན་མོ་རཏྣ་གུ་རུ༔ རྗེ་འོད་དཔག་མེད་
དང་སྤྱན་རས་གཟིགས༔ ཁྱེད་ཐུགས་རྗེས་འགྲོ་བ་ཀུན་ལ་ཁྱབ༔ བདག་
གདུལ་བྱར་ བྱིན་ གྱིས་ བརླབས་ ནས་ ཀྱང༌ འཁོར་ བ་ སྟོང་ བ་ མཛད་ དུ་
གསོལ༔ ཡང་གསོན་དང་བོད་ཀྱི་རྗེ་འབངས་ཀུན༔ བདག་ཨོ་རྒྱན་པདྨ་
འབྱུང་གནས་ འདི༔ སྔོན་ གྱི་ ལས་ འཕྲོས་ བོད་ དུ་ འོང༌ ༔ རྗེ་ རྒྱལ་ པོའི་
དགོངས་པ་རྫོགས་པར་བྱས༔ བོད་ཡུལ་མུན་པས་འཐུམས་པའི་ཞིང་ཁམས་
སུ༔ ཆོས་ཀྱི་ཉི་མ་ཤར་བར་བྱས༔ འགྲོ་ཀུན་བདེ་ལེགས་གཉིས་ལ་བཀོད༔



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 109
-
-
--
-
བོད་ཀྱི་མངའ་བདག་དགུང་དུ་གཤེགས༔ ད་ནི་བོད་དུ་མི་འདུག་སྟེ༔ བོད་
ཀྱི་མི་དང་བདག་མ་མཐུན༔ ང་འགྲོ་རྒྱ་གར་ཡུལ་དུ་འགྲོ༔ རྒྱལ་སྲིད་ཆོས་
ཀྱིས་མི་སྐྱོང་བར༔ བློན་པོས་ཆོས་རྒྱལ་ཁ་ལོ་བསྒྱུར༔ བོད་ཀྱི་རྒྱལ་བློན་
རྣམས་དང་ང་མ་མཐུན༔ སྡིག་སྤྱོད་རྒྱལ་པོ་ཚོ་ལ་ཡི་རེ་མུག༔ ང་འགྲོ་རྒྱ་
གར་ཡུལ་དུ་འགྲོ༔ འདུལ་ཁྲིམས་གཙང་མར་མི་སྲུང་བར༔ ལྐོག་ཏུ་ཤ་ཆང་
བུད་མེད་བསྟེན༔ བོད་ཀྱི་རབ་བྱུང་རྣམས་དང་ང་མ་མཐུན༔ ཚུལ་འཆོས་
མཁན་ལ་ཡི་རེ་མུག༔ ང་འགྲོ་རྒྱ་གར་ཡུལ་དུ་འགྲོ༔ བཀའ་བསྟན་བཅོས་
གཞུང་བཞིན་མི་འཆད་པར༔ བསླད་མའི་ཆོས་ཀྱི་མི་མགོ་བསྐོར༔ བོད་ཀྱི་
སྟོན་པ་རྣམས་དང་ང་མ་མཐུན༔ བཀའ་རས་ཆོད་མཁན་ལ་ཡི་རེ་མུག ང་
འགྲོ་རྒྱ་གར་ཡུལ་དུ་འགྲོ༔ མཉམ་བཞག་རྗེས་ཐོབ་མི་བསྲེ་བར༔ གོ་བ་ཙམ་
ལ་ཉམས་རྟོགས་བྱེད༔ བོད་ཀྱི་ སྒོམ་ཆེན་རྣམས་དང་ང་མ་མཐུན༔ ཞི་
གནས་མཁན་ལ་ཡི་རེ་མུག༔ དམ་ཚིག་གཙང་མར་མི་སྲུང་བར༔ ཐེག་ཆེན་
གསང་སྔགས་ བོན་ དུ་ གྱེར༔ བོད་ ཀྱི་ སྔགས་ པ་ རྣམས་ དང་ ང་ མ་ མཐུན༔
དམ་ཉམས་ཚོ་ལ་ཡི་རེ་མུག ང་འགྲོ་རྒྱ་གར་ཡུལ་དུ་འགྲོ༔ ཆོས་ལྟ་སྒོམ་
དོན་དང་མི་ལྡན་པར༔ ཁ་ལྟ་འུད་ཀྱིས་རང་མགོ་སྐོར༔ བོད་ཀྱི་རྣལ་འབྱོར་
རྣམས་དང་ང་མ་མཐུན༔ ཐོ་ཅོ་མཁན་ལ་ཡི་རེ་མུག ང་འགྲོ་རྒྱ་གར་ཡུལ་
དུ་འགྲོ མི་ཆོས་དང་ལྷ་ཆོས་མི་བསྲེ་བར༔ བློ་ངན་གྱིས་བསྟན་སྲིད་ཆུ་ལ་
བསྐུར༔ བོད་ཀྱི་གཙོ་བློན་རྣམས་དང་ང་མ་མཐུན༔ བློ་ངན་འདུན་ཉེས་
མཁན་ལ་ཡི་རེ་མུག ང་འགྲོ་རྒྱ་གར་ཡུལ་དུ་འགྲོ༔ སྦྱིན་པ་ཕྱོགས་མེད་མི་
གཏོང་བར༔ སེར་སྣས་ ཡི་ དྭགས་ སྐྱེ་ རྒྱུན་ གསོག༔ བོད་ཀྱི་ ཡོན་ བདག་
རྣམས་དང་ང་མ་མཐུན༔ གཡོ་སྒྱུ་འཇུར་གེགས་མཁན་ལ་ཡི་རེ་མུག ང་
འགྲོ་རྒྱ་གར་ཡུལ་དུ་འགྲོ༔ དད་པ་དང་སྙིང་རྗེ་མི་སྲེ་བར༔ ཁ་དད་ཀྱིས་
ཟོག་པོའི་ ཕྱི་རུ་འབྲང༌༔ བོད་ཀྱི་ཉ་མ་རྣམས་དང་ང་མ་མཐུན༔ བྱི་མོ་
མཇུག་དད་ཚོ་ལ་ཡི་རེ་མུག ང་འགྲོ་རྒྱ་གར་ཡུལ་དུ་འགྲོ༔ ཁྱེད་བོད་ཀྱི་བུ་
。
。



110
༄༅།སློབ་དཔོན་པད་འབྱུང་གི་རྣམ་ཐར།
，
སློབ་ཅི་བདེར་བཞུགས༔ ང་འགྲོ་སྲིན་པོའི་ཡུལ་དུ་འགྲོ༔ ད་ཕྱིན་ཆད་
མཇལ་བའི་སྨོན་ལམ་འདེབས༔ ཅེས་གསུངས་སོ༔
དེ་ནས་བོད་ཀྱི་བུ་སློབ་རྗེ་འབངས་ཐམས་ཅད་རང་གིས་རང་ལ་ཡི་ཆད་
ནས༔ སྙིང༌ ཁར་ འཚངས༔ གདོང་ མཆི་ མས་ གང༌ ༔ ཁོང་ ཡུས་ ཀྱིས་
བརྣངས་ཏེ ཐམས་ཅད་ཀྱིས་ཕྱག་གྱང་འགྱེལ་ཐབས་སུ་འཚལ༔ ཞབས་སྤྱི་
བོར་བླངས་ནས༔ ན་བཟའ་ ལ་ འཇུས་ཏེ་ཞུས་པ༔ སློབ་དཔོན་ཆེན་པོ་
ལགས༔ ཁྱེད་རྒྱ་གར་གྱི་ཡུལ་དུ་བཞུད་ན༔ ཕྱི་ནང་གི་སྒྲོ་འདོགས་གཅོད་རྒྱུ་
ནི་མི་མངའ༔ སྔར་ཡང་རྗེའི་སྐུ་རིང་ལ་བཀའ་དྲིན་ཆེ་བར་མཛད༔ ད་དུང་
བོད་ཀྱི་རྗེ་འབངས་རྣམས་ལ་ཐུགས་རྗེས་བཟུང་འཚལ༔ ཅིས་ཀྱང་བཞུགས་
པར་ཞུ༔ ཞེས་ཞུས་པས༔ སློབ་དཔོན་གྱི་ཞལ་ནས༔ བདག་གིས་སྔར་
ཡང་རྗེའི་རིང་ལ་བསྟན་པ་དར་ཞིང་རྒྱས་པར་བྱས༔ ཁྱེད་རྗེས་འཇུག་གི་རྗེ་
འབངས་རྣམས་ཀྱང༌༔ ངེད་ཡོན་མཆོད་ཀྱི་སྲོལ་ ཀ་ཇི་ལྟ་བ་བཞིན་སྐྱོངས་
ཤིག༔ ང་རྒྱ་གར་དུ་འགྲོ་བ་ནི༔ ཕྱི་ནང་གི་སྒྲོ་འདོགས་གཅོད་རྒྱུ་མེད་ཀྱང་༔
སྲིན་ཡུལ་ལངྐ་པུ་རི་ནས་སྲིན་པོ་ཁ་འཕྱུར་བས༔ དེ་མ་ཐུལ་ན༔ ཛམྦུའི་གླིང་
གི་མི་རྣམས་ཟ་བར་བྱེད་ པས༔ དེ་ངས་འདུལ་བའི་དུས་ལ་བབས་པས༔
སྲིན་པོ་འདུལ་དུ་འགྲོ་གསུངས་ནས་མགུར་འདི་གསུངས་སོ༔ རྗེ་བྱིན་གྱིས་
རློབ་པའི་བླ་མ་དང༌༔ དངོས་གྲུབ་སྟེར་བའི་ཡི་དམ་ལྷ༔ བར་ཆད་སེལ་བའི་
མཁའ་འགྲོ་མ༔ གསོལ་ བ་ འདེབས་ སོ་ བྱིན་ གྱིས་རློབས༔ ཨོ་ རྒྱན་ པདྨ་
འབྱུང་གནས་ང་༔ མཚོ་སྐྱེས་པདྨའི་ནང་ནས་འཁྲུངས༔ མངལ་གྱི་དྲི་མས་
མ་གོས་པའི༔ སྐྱེ་གནས་ཁྱད་པར་འཕགས་པ་ལགས༔ དང་པོ་ཨོ་རྒྱན་ཞིང་
ཁམས་སུ༔ ཨིནྡྲ་པོ་དྷིའི་རྒྱལ་བུ་བྱས༔ རྒྱལ་སྲིད་དམ་པའི་ཆོས་ལ་བསྒྱུར༔
བར་དུ་རྒྱ་གར་ཡུལ་ཕྱོགས་སུ༔ མཁས་གྲུབ་སྐྱེས་མཆོག་ཀུན་ལ་གཏུགས
ཐོས་བསམ་སྒོམ་ལ་ནན་ཏན་བྱས༔ དོན་རླུང་སེམས་གཉིས་ལ་རང་དབང་
ཐོབ༔ ཐ་མ་བོད་ཀྱི་ཡུལ་དུ་འོངས༔ འཇིག་རྟེན་དྲེགས་ པ་ ཐམས་ ཅད་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 111
བཏུལ༔ མངའ་བདག་གི་དགོངས་པ་རྫོགས་པར་བྱས༔ གདུལ་བྱ་སྨིན་གྲོལ་
མཐའ་རུ་ཕྱིན༔ དུས་དེང་སང་སྙིགས་མ་ལྔ་ཡི་དུས༔ རྩོད་ལྡན་དུས་ཀྱི་ཐ་མ་
ལ༔ སྤྱིར་ ཁམས་ གསུམ་ སེམས་ ཅད་ ཐམས་ ཅད་ ཀུན༔ མ་ ནོར་ ལམ་ལ་
ཞུགས་པ་དཀོན༔ ལོག་རྟོག་བདུད་ཀྱི་དབང་དུ་གྱུར༔ ཁྱད་པར་སྐྱེ་འགྲོའི་
སྲོག་འཕྲོག་ཅིང་ ༔ རྣམ་སྨིན་ངན་སོང་ཁྲིད་བྱེད་པ༔ ལྷོ་ནུབ་རྔ་ཡབ་གླིང་
ཕྲན་ན༔ ཞེ་སྡང་སྲིན་པོས་ཁ་ལོ་སྒྱུར༔ དེ་འདུལ་ནུས་ཀྱི་སྐྱེས་བུ་ང་ལས་
མེད༔ ང་རང་ལུས་རྡོ་རྗེའི་སྐུ་རུ་གྱུར༔ ཡོ་ག་ཚེ་ཡི་རིག་འཛིན་བརྙེས༔
ངག་གསང་སྔགས་ཆོས་ཀྱི་གྲུབ་པ་ཐོབ༔ མཐུ་དང་ནུས་པ་ཕུན་སུམ་ཚོགས༔
ཡིད་དུས་ གསུམ་ སངས་ རྒྱས་ ཀྱི་ དགོངས་ པ་ རྟོགས༔ དོན་ གཉིས་ མེད་ཀྱི་
སེམས་ཉིད་མངོན་དུ་གྱུར༔ དུས་ད་ལྟར་གྱི་འགྲོ་དྲུག་སེམས་ཅན་ལ༔ མི་
འཇིགས་སྦྱིན་པ་བཏང་བའི་ཕྱིར༔ ལྷོ་ནུབ་སྲིན་པོ་འདུལ་དུ་འགྲོ༔ བྱམས་
སྙིང་རྗེ་བྱང་ཆུབ་སེམས་ཀྱིས་ནི༔ ལོག་རྟོག་ཤ་ཟ་སྲིན་པོ་རྣམས༔ ཐབས་
ཀྱིས་བཏུལ་ནས་ཆོས་ལ་བཀོད༔ ཐམས་ཅད་སངས་རྒྱས་ཀྱི་ཞིང་ཁམས་སུ
བདེ་ལེགས་ གཉིས་ ལ་ བཀོད་ དུ་ འགྲོ༔ ཁྱེད་ བོད་ ཀྱི་ རྗེ་ འབངས་ བུ་ སློབ་
རྣམས༔ ཡུན་དུ་སྐུ་ཁམས་ཅི་བདེར་བཞུགས༔ ང་སྐྱེ་འཆི་མེད་པའི་སྐུ་ཐོབ་
ནས༔ འདས་ གྲོངས་ངང་འཕོ་འགྱུར་ང་ལ་མེད༔ ལུས་འབྱུང་བ་བཞི་ལ་
དབང་ཐོབ་པས༔ མི་བདེ་བ་སྐྱོན་ གྱི་ སྡུག་བསྔལ་མེད༔ བྱམས་ སྙིང་ རྗེ་
གཉིས་ལ་དབང་ ཐོབ་ བས་ འགྲོ་དོན་བྱེད་ལ་སྐྱོ་དུབ་མེད༔ ཆོས་རླུང་
སེམས་གཉིས་ལ་དབང་ཐོབ་པས༔ ཕྲིན་ལས་ བཞི་ལ་ ཐོགས་རྡུགས་མེད
ཁྱེད་འདིར་བཞུགས་རྗེ་འབངས་བུ་སློབ་རྣམས༔ དད་གུས་མོས་པས་གསོལ་
བ་ཐོབ༔ ངས་ཀྱང་ཐུགས་རྗེའི་ལྕགས་ཀྱུས་བཟུང་༔ མོས་གུས་ལྟེམ་རྐྱང་མ་
ཤོར་ཅིག༔ ང་ དང་ ཡང་ ཡང་ མཇལ་ བར་ མཆིས༔ ཅེས་ གསུངས་ ནས་
བཞུགས་པར་མ་གནང་བས༔ རྗེ་འབངས་ཐམས་ཅད་ཡུས་ཀྱིས་བརྣངས་ཏེ༔
ཁོང་སྟོང་སྟོང་བྱེད་པར་གྱུར་ཏོ༔ སློབ་དཔོན་པདྨ་འབྱུང་གནས་ཀྱི་སྐྱེས་



112
༄༅།སློབ་དཔོན་པད་འབྱུང་གི་རྣམ་ཐར།
རབས་དྲི་མ་མེད་པ་ལས༔ སློབ་དཔོན་པདྨ་ལྷོ་ནུབ་ཏུ་བཞུད་པ་དགོངས་པ་
ན༔ བོད་ཀྱི་རྗེ་འབངས་རྣམས་ཀྱིས་བཤོལ་བ་ལ་མ་གནང་བའི་ལེའུ་སྟེ་ཉེར་
གསུམ་པའོ༔



113
ལེའུ་ཉེར་བཞི་པ། བོད་ཀྱི་རྒྱལ་པོ་རྣམས་ལ་
ཞལ་ཆེམས་བཞག་པའི་སྐོར།
དེ་ནས་ སློབ་ དཔོན་ པདྨ་ ལྷོ་ ནུབ་ སྲིན་ པོ་ འདུལ་ བ་ ལ་ གཤེགས་ པར་
དགོངས་པའི་ཚེ༔ ལྷ་སྲས་མུ་ཏིག་བཙན་པོ་ལ་སོགས་པའི་རྒྱལ་པོ་རྣམས་ཀྱིས་
ཞུས་པ༔ སློབ་དཔོན་བོད་དུ་མི་བཞུགས་རྒྱ་གར་ཡུལ་དུ་གཤེགས་དགོངས་
ན༔ ཕྱི་རབས་བོད་ཀྱི་རྒྱལ་བོ་རྣམས་ཀྱིས་ཅི་ལྟར་བགྱིད༔ ཅེས་ཞུས་པས༔
བོད་ཀྱི་རྒྱལ་པོ་རྣམས་ལ་གསུངས་པ༔ བསོད་ནམས་ལྡན་པའི་བོད་ཀྱི་རྒྱལ་པོ་
རྣམས༔ རྒྱལ་པོའི་རང་བཞིན་འབངས་དང་ཟླ་མི་བྱ༔ རྒྱལ་པོས་འབངས་
ཀྱི་སྤྱོད་ པ་ བྱ་ བ་ མིན༔ གཞུང་ ཐུབ་ བྲོ་ བཟང་ རབ་ ཏུ་ བརྟན་ པར་ གྱིས༔
ཐུགས་ཆེས་ནང་བྱོན་བཀའ་གྲོས་དྲི་བ་ལ༔ དགོས་དོན་ཐུགས་ཆོད་ལྷུག་པར་
གསུང་བར་གྱིས༔ སྲིད་ལ་གནོད་པའི་གྲོས་ལ་གསན་མི་བྱ༔ ཁྲོ་གཏུམ་མི་བྱ་
ཞི་ཞིང་དུལ་བར་བྱ༔ གཅིགས་ཀྱང་བྱ་དགའ་བློ་གྲོས་མཛད་ཀྱང་ནི༔ ཧ་
ཅང་མ་ཆེ་རན་ཙམ་མཛད་ན་ལེགས༔ བློན་པོ་འདོད་པ་ཆེ་ཞིང་རེག་པ་མེད༔
སྲིད་ཀྱི་མཁར་ནི་འཛག་པའི་ཉེན་ཆེའོ༔ རྒྱལ་ཁ་བློན་གྱིས་སྒྱུར་བའི་དུས་སུ་
ནི༔ དཀོར་དང་སྡིག་ལ་ཤིན་ཏུ་འཇོམ་པར་གྱིས༔ རྒྱལ་སྲིད་ཉམས་ན་རྒྱལ་
པོ་གྱ་བ་ཡིན༔ བསྒྱུར་བར་མ་སླ་སྙན་ཁུང་མཐུག་པར་མཛོད༔ ཕྱེད་ཙམ་
ཁོང་དུ་ བསད་ནས་ ཁོང་ བ་ བསྐྱེད༔ སྲིད་ ཀྱི་ མུ་ མཐའ་ རིང་ བས་ གདོད་
མཆིའོ༔ བཙུན་མོ་རྣམས་དང་བུད་མེད་གཞན་དག་ལ༔ འདོད་ཆགས་ཕྱིར་
ན་ཐུགས་ལ་བཏགས་དྲགས་ན༔ ང་ཁྱོད་འདྲེས་ཤིང་བཟང་ངན་མེད་པར་
འགྲོ༔ ཡིད་ཆེས་མེད་པའི་མི་ལ་བློ་མ་གཏོད༔ ལེགས་པར་མི་འོང་རང་སྲོག་
འགུམས་ཉེན་ཡོད༔ ཕྱི་འཁོར་ཞི་བས་སྐྱོངས་ལ་ནང་འཁོར་ཟས་ཀྱིས་སྐྱོངས༔



114
༄༅།སློབ་དཔོན་པད་འབྱུང་གི་རྣམ་ཐར།
ཕྱོགས་རིས་བོར་ལ་བཀའ་ནན་མཉམ་མཉམ་མཛོད༔ གཙུག་ལག་ཁང་དང༌
ལྷ་ཁང་མཆོད་རྟེན་རྣམས༔ བསོད་ནམས་ཆེ་སྟེ་ཐ་མ་སྡིག་པའི་རྒྱུ༔ དེ་བས་
སྔར་ཡོད་རྣམས་ལ་བཀུར་སྟི་མཛོད༔ དམ་ཆོས་བསྒྱུར་ལ་ཞུ་གཏུགས་དག་
པར་མཛོད༔ ལན་ཅིག་དུས་ན་བཀའ་ལ་ཚད་མར་འཛིན༔ དཀོན་མཆོག་
གསུམ་ལ་སྤྱན་ལྟར་གཅེས་པར་མཛོད༔ ཐེག་པའི་ཆོས་ལ་འཇུག་ལུགས་རེ་རེ་
སྟེ༔ ཀུན་གི་སྒོ་ནས་འབྲས་བུ་ཐོབ་མོད་ཀྱང་༔ གསང་སྔགས་རྡོ་རྗེ་ཐེག་པ་
དང་དུ་ལོངས༔ སྤྲ་སྤྲོ་བཞུགས་གནས་མང་པོ་ཕུང་བའི་ཉེན༔ ཡོད་པས་
ཤིན་ཏུ་བརྟན་ཅིང་བརྟག་པར་མཛོད༔ མཐའ་མི་ལྷོ་བལ་རིག་ཤེས་མེད་པ་
ལ༔ ཡིད་ཆེས་མ་མཛད་སླུ་བའི་ཉེན་མཆིས་སོ༔ བང་སོ་ཞུགས་གནས་མ་སྦོ་
ཆུང་བའི་ ཉེན༔ ཐུགས་ ཁྲལ་ མ་ མཛད་བརྟན་ ཞིང་ལྷུན་ ཆགས་ བཞུགས༔
བཙུན་མོ་རྣམས་ཀྱང་སྲིད་ཞི་གཞི་ཡིན་པས༔ ཁོང་ཡངས་ཆེ་ཞིང་ཐེག་པ་ཆེ་
བར་མཛོད༔ ཟས་ལ་བཟང་ཞིང་ལག་བྱད་གཙང་བར་མཛོད༔ ལུས་ཚུགས་
ཐུབ་ཅིང་བཅའ་ག་འཐག་པར་མཛོད༔ ཡེངས་ལ་མ་འབྱམས་སྤྱོད་ལམ་ཐུབ་
པར་གྱིས༔ སྨྲ་ལབ་མ་མང་ངག་འཇམ་ཞེ་ལ་སྲིངས༔ ཕྱི་འཁོར་ནང་འཁོར་
བཟང་དང་སྙན་པས་སྐྱོངས༔ ལྷ་སྲས་ལྕམ་དྲལ་རྣམས་ཀྱང་ཆོས་ལ་ཚུད
འདིར་བཙུན་ཕྱི་མར་ལྷ་མིའི་མཐོ་རིས་འཐོབ༔ པདྨ་འབྱུང་གནས་བདག་ནི་
ད་འགྲོ་བས༔ ད་ལྟར་བཞུགས་དང་སླད་ནས་འབྱོན་པ་ཡི༔ བོད་ཀྱི་རྒྱལ་པོ་
རྣམས་ཀྱི་ ཐུགས་ ལ་ དེ་ ལྟར་ ཞོག༔ ཅེས་ གདམས་ སོ༔ སློབ་ དཔོན་པདྨ་
འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་པདྨས་བོད་ཀྱི་
རྒྱལ་པོ་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་ཉེར་བཞི་པའོ༔



115
ལེའུ་ཉེར་ལྔ་པ། བོད་ཀྱི་བློན་པོ་རྣམས་ལ་ཞལ་
ཆེམས་བཞག་པའི་སྐོར།
དེ་ནས་ཁྲི་བཟང་ཡབ་ལྷག་ལ་སོགས་པའི་བློན་པོ་རྣམས་ཀྱིས་སློབ་དཔོན་
ལ་ཞུས་པ༔ གུ་རུ་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་
རབས་བློན་པོ་རྣམས་ཀྱིས་ཇི་ལྟར་བགྱི༔ ཞེས་ཞུས་པས༔ སློབ་དཔོན་གྱིས་
གསུངས་པ༔ བོད་ཀྱི་རྒྱལ་པོའི་བློན་པོ་བྱེད་པ་རྣམས༔ རྗེ་ཡི་རིམ་གྲོ་ལུས་
ངག་གུས་པར་གྱིས༔ ནང་གི་ཁབ་སོ་བཙུན་མོའི་ཞབས་ཏོག་གྱིས༔ ཕྱི་ཡི་
ཆབ་སྲིད་ཆོས་དང་མཐུན་པར་སྐྱོངས༔ འབངས་ཀྱི་སོ་ཆིས་ཤ་ཚ་བརྩེ་བར་
གྱིས༔ བློན་པོའི་སྐུ་གཉེར་རྗེ་ཡི་ བཀའ་བློན་གྱིས༔ རྒྱལ་ ཁམས་བདེ་ལ་
བཀོད་ཅིང་ རྒྱལ་ ཁྲིམས་ བཙན་ པར་ གྱིས༔ དཀོན་ མཆོག་ གསུམ་ གྱི་ རྟེན་
གཟུགས་ཐེག་ཆེན་ཆོས་གྲྭ་ཚུགས༔ ཕོ་བྲང་རྒྱལ་ཁམས་གཞུང་བཟང་སོ་ཁ་ཕྱི་
ལ་བསྟན༔ བྱམས་སྣང་ངོ་ཤེས་ལེགས་ཉེས་དོན་རྟོགས་པས༔ སྔ་གྲོས་མི་
ཞན་ལོགས་ཉེས་སེམས་པར་གྱིས༔ ཕྱིས་འགྱོད་མི་ཕན་ཐལ་ཟིན་བཅོས་མི་
ཐུབ༔ དང་པོ་བསམས་ནས་བྱས་ན་ཕྱི་ནས་མ་ལེགས་བྱུང་ཡང་འགྱོད་པ་
མེད༔ ཆོས་ལ་གནས་ཤིང་དད་པ་ཆེ་ལ་དཀོན་མཆོག་མཆོད་ན་ཆོས་བློན་
ཡིན༔ གྲོས་མཁན་རིག་པ་ཆེ་ལ་ལེགས་པར་བརྟག་མཁས་མཛངས་བློན་ཡིན
དཔའ་ལ་ཟོན་ཐུབ་དགྲ་བོ་ཐབས་ཀྱིས་འདུལ་ན་དཔའ་བློན་ཡིན༔ ཁོང་དུ་ཞེ་
གནག་མེད་ཅིང་མཛངས་ཤིང་སྲིད་ཐབས་མཁས་ན་འཕྲུལ་བློན་ཡིན༔ རྒྱལ་
པོའི་རྒྱལ་སྲིད་ལེགས་ཉེས་བློན་པོ་བཟང་ངན་ཡིན༔ ལེགས་པར་ལྟ་རྟོག་ཐོང་
ལ་རྒྱལ་པོའི་རྒྱལ་སྲིད་སྐྱོངས༔ པདྨ་འབྱུང་གནས་བདག་ནི་ད་འགྲོ་བས༔
དེ་ལྟར་བཞུགས་དང་སླད་ནས་འབྱོན་པ་ཡི༔ ཕྱི་རབས་བློན་པོ་རྣམས་ཀྱི་



116
༄༅།སློབ་དཔོན་པད་འབྱུང་གི་རྣམ་ཐར།
ཐུགས་ལ་དེ་ལྟར་ཞོག༔ ཅེས་གསུངས་སོ༔ སློབ་དཔོན་པདྨ་འབྱུང་གནས་
ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་གྱིས་བློན་པོ་རྣམས་ལ་ཞལ་
ཆེམས་སུ་བཞག་པའི་ལེའུ་སྟེ་ཉེར་ལྔ་པའོ༔



117
ལེའུ་ཉེར་དྲུག་པ། བོད་ཀྱི་བཙུན་པ་ཕོ་མོ་རྣམས་ལ་
ཞལ་ཆེམས་བཞག་པའི་སྐོར།
དེ་ནས་གཉགས་ཛྙཱ་ན་ཀུ་མཱ་ར་ལ་སོགས་པའི་བོད་ཀྱི་རབ་བྱུང་རྣམས་ཀྱིས་
ཞུས་པ༔ གུ་རུ་མི་བཞུགས་རྒྱ་གར་ཡུལ་དུ་འབྱོན་དགོངས་ན༔ ཕྱི་རབས་
བོད་ཀྱི་ རབ་ བྱུང་ རྣམས་ ཀྱིས་ ཅི་ ལྟར་ བགྱི་ ཞུས་ པས༔ སློབ་ དཔོན་ གྱིས་
གསུངས་པ༔ ཐར་པའི་ལམ་ལ་གཤེགས་པའི་ཕྱི་རབས་བཙུན་པ་རྣམས༔
མི་ཆོས་ནང་ནས་བྲོས་ཏེ་ཐར་པའི་ལམ་ལ་ཞུགས༔ ཕ་མ་གཉེན་བཤེས་བོར་
ནས་ཆགས་པ་མེད་པར་གྱིས༔ སྐྲ་བཞར་སྟོན་པའི་ཆོས་གོས་གྱོན་ནས་རབ་ཏུ་
བྱུང་༔ མཁན་སློབ་ཁྲིམས་དཔང་མཛད་པའི་མཁས་བཙུན་ལ༔ དགེ་སློང་
དགེ་ཚུལ་སྡོམ་པ་ཚུལ་ཁྲིམས་བླང༌༔ བསླབ་པའི་རིམ་པ་ཉེས་བྱས་མེད་པར་
སྲུངས༔ བཞུགས་པའི་གནས་དང་ལྷུང་བཟེད་བཀྲུ་ལ་སོགས༔ མཁན་སློབ་
དགེ་འདུན་བསྒྲེས་ཀུན་ཞབས་ཏོག་དང༌ ༔ མཎྜལ་ཆག་ཆག་བྱི་དོར་ལེགས་
པར་བྱ༔ མཆོད་པ་ཐམས་ཅད་ཡིད་འོང་ལེགས་པར་བཀོད༔ སྲོད་དང་ཐོ་
རངས་མི་ ཉལ་ དགེ་སྦྱོར་བྱ༔ དགེ་ བ་ ཆོས་ སྤྱོད་ལམ་ རིམ་ སྣ་ ཚོགས་ བྱ
འདུལ་ཁྲིམས་ ཉམས་ པའི་ གཤགས་ པ་ དུས་ སུ་ བྱ༔ བསླབ་ པ་ ཤེས་ བཞིན་
བཟུང་ལ་ཕམ་ལྟུང་མེད་པར་བྱ༔ དགེ་འདུན་སྡེ་གྲལ་སྡོད་ཅིང་ཁྱིམ་པའི་སར་
མི་སྡོད༔ ཁྱད་པར་བུད་མེད་མ་སྲིང་ཡིན་ཀྱང་ཡང་བསྟེན་མི་བྱ༔ ཀུན་གྱིས་
མཆོད་གནས་ཡིན་པས་ཁ་ན་མ་ཐོ་སྤངས༔ དེ་ལྟར་བྱས་ན་འདིར་བདེ་ཕྱི་མར་
ལམ་སྣ་ཟིན༔ འཁོར་བ་ སྤངས་ནས་བུད་མེད་བཙུན་ མ་ བྱས་ པ་རྣམས༔
ལས་ངན་སྐྱེ་བ་དམན་པས་མཁས་བཙུན་བློས་མི་ལྕོགས༔ སྐྱེས་པའི་འཁྲི་བ་
ཆོད་ལ་འདུལ་ཁྲིམས་གཙང་མར་སྲུངས༔ ཁྱིམ་པའི་ས་ལ་མ་འགྲོ་བཙུན་མའི་



118
༄༅།སློབ་དཔོན་པད་འབྱུང་གི་རྣམ་ཐར།
སྡེ་ལ་སྡོད༔ ཉན་བཤད་སློབ་གཉེར་བྱ་ཞིང་དགེ་བ་ཅི་ནུས་བསག༔ ཁ་ཏོན་
བྱ་ཞིང་བསྐོར་བ་ཕྱག་ལ་ནན་ཏན་སྐྱེད བསླབ་པའི་ཁྲིམས་ལ་གཡོ་སྒྱུ་ཚུལ་
འཆོས་མེད་པར་སྲུངས༔ བཙུན་མ་ཡོག་ན་འདིར་གཤེ་ཕྱི་མ་དམྱལ་བར་ལྟུང་
དེ་བས་སེམས་སྟོབས་སྐྱེད་ལ་ཚུལ་ཁྲིམས་དམ་པར་སྲུངས༔ པདྨ་འབྱུང་
གནས་བདག་ནི་ད་འགྲོ་བས༔ ད་ལྟར་བཞུགས་དང་སླད་ནས་འབྱོན་པ་ཡི༔
བོད་ཀྱི་རབ་བྱུང་ཕོ་མོ་རྣམས་ཀྱིས་ཐུགས་ལ་དེ་ལྟར་ཞོག༔ སློབ་དཔོན་པདྨའི་
སྐྱེས་རབས་དྲི་མ་མེད་པ་ལས༔ སློབ་དཔོན་པདྨས་བོད་ཀྱི་བཙུན་པ་ཕོ་མོ་
རྣམས་ལ་ཞལ་ཆེམས་སུ་བཞག་པའི་ལེའུ་སྟེ་ཉེར་དྲུག་པའོ༔



119
༩
，
༔:1
ལེའུ་ཉེར་བདུན་པ། བོད་ཀྱི་དགེ་བཤེས་སྟོན་པ་རྣམས་
ལ་ཞལ་ཆེམས་བཞག་པའི་སྐོར།
，
r-
དེ་ནས་སྐ་ཅོག་རྣམ་གཉིས་ལ་སོགས་བོད་ཀྱི་དགེ་བཤེས་སྟོན་པ་རྣམས་
ཀྱིས་ཞུས་པ༔ གུ་རུ་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་
རབས་བོད་ཀྱི་དགེ་བཤེས་སྟོན་པ་རྣམས་ཀྱིས་ཅི་ལྟར་བགྱི་ཞུས་པས༔ སློབ་
དཔོན་གྱིས་གསུངས་པ༔ མཁས་ཤིང་ཡོན་ཏན་ལྡན་པའི་བོད་ཀྱི་དགེ་བཤེས་
རྣམས༔ སློབ་དཔོན་མཁས་གྲུབ་ལྡན་པའི་བླ་མ་ལ༔ འདྲི་ཀློག་ཉན་དང་
བསམ་བརྗོད་ལེགས་པར་གྱིས༔ སྡེ་སྣོད་གསུམ་དང་གསང་སྔགས་ཕྱི་ནང་སྟེ༔
ཐེག་པའི་ཆོས་རྣམས་ཀུན་ལ་མཁས་པར་སློབས༔ ཤེས་བྱ་རྣམས་ཀྱི་ཡུལ་ཀུན་
སྦྱང་བའི་ཕྱིར༔ རིག་པའི་གནས་ལྔ་དག་ལ་མཁས་པར་སློབས༔ མི་གཞན་
བཀུར་བའི་གནས་གྱུར་ནས༔ བསོད་ནམས་འདུ་འཛི་བྱུང་བའི་ཚེ༔ ང་
རྒྱལ་ཁེངས་སེམས་ཕྲག་དོག་སྤོངས༔ རང་མཐོང་ཆེ་བའི་ལས་མི་བྱ༔ ཁ་
ནས་སྨྲས་བའི་ཚིག་རྗེས་བསླབ༔ ཀུན་དང་མཐུན་པར་ཆོས་བཞིན་སྤྱོད
ང་མཁས་ གཞན་ནི་མི་མཁས་ཞེས༔ ཁ་ན་མ་ཐོ་ཕྲག་དོག་ སྤོངས༔ སློབ་
གཉེར་འདོད་ པའི་ གང་ ཟག་ ལ༔ ཅི་ དགའ་ ཅི་ མོས་ ཆོས་ རྣམས་ སློབས༔
རང་གི་བླ་མ་སློབ་དཔོན་ལ༔ ལུས་ངག་ཡིད་གསུམ་བཀུར་སྟི་གྱིས༔ ནོར་
ཟས་ལ་སོགས་ཅི་ཡོད་ཕུལ༔ ཆོས་ལ་ངོམས་སྐྱེན་མ་བྱེད་པར༔ མཁས་པ་
རྣམས་ལ་འདྲི་ཞིང་གཏུགས༔ ཆེ་བཅོས་སྟོང་ལྡིར་མ་ཆེ་བར༔ ཡོན་ཏན་
ཆོས་ཀྱིས་ གང་བར་གྱིས༔ མཆེད་ གྲོགས་ རྣམས་ ལ་ འགྲན་ སེམས་ སྤོངས༔
ཅུང་ཟད་ ཡོན་ ཏན་ རྙེད་ པའི་ ཚེ༔ ཁེངས་ ཤིང་ རང་ འདོད་ མ་ ཆེ་ བར༔
གཙོར་ནི་ཀུན་ལ་སྙིང་རྗེས་ཟུང་༔ ཚད་མེད་བཞི་ཡི་གོ་ཆ་བགོས༔ རང་རྒྱུད་



120
༄༅།སློབ་དཔོན་པད་འབྱུང་གི་རྣམ་ཐར། །
ཆོས་ཀྱིས་མ་དུལ་ན༔ གཞན་དག་འདུལ་བར་ག་ལ་ནུས༔ མཁས་ནས་རང་
རྒྱུད་དུལ་བར་གྱིས༔ པདྨ་འབྱུང་གནས་བདག་ནི་ད་འགྲོ་བས༔ ད་ལྟར་
བཞུགས་དང་སླད་ནས་འབྱོན་པ་ཡི༔ བོད་ཀྱི་དགེ་བཤེས་སྟོན་པ་རྣམས་ལ་
ཞལ་འཆེམས་སུ་བཞག་པའི་ལེའུ་སྟེ་ཉེར་བདུན་པའོ༔



121
ལེའུ་ཉེར་བརྒྱད་པ། བོད་ཀྱི་སྔགས་པ་རྣམས་ལ་ཞལ་
ཆེམས་བཞག་པའི་སྐོར། །
དེ་ནས་སངས་རྒྱས་ཡེ་ཤེས་ལ་སོགས་པའི་བོད་ཀྱི་སྔགས་པ་རྣམས་ཀྱིས་
ཞུས་པ༔ གུ་རུ་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་རབས་
བོད་ཀྱི་ སྔགས་ པ་ རྣམས་ ཀྱིས་ ཅི་ ལྟར་ བགྱི་ ཞུས་པས༔ སློབ་ དཔོན་ གྱིས་
གསུངས་པ༔ གསང་སྔགས་སྒོར་ཞུགས་བོད་ཀྱི་སྔགས་པ་རྣམས༔ གསང་
སྔགས་རྩ་བ་བླ་མ་གྲུབ་ཐོབ་ཚོལ༔ གསང་སྔགས་ཆོས་སྒོ་རིམ་པ་དབང་གིས་
ཕྱེས༔ གསང་སྔགས་སྲོག་ ཏུ་ དམ་ ཚིག་ གཙང་ མར་ སྲུངས༔ རྡོ་རྗེ་ སློབ་
དཔོན་ཡན་ལག་མགོ་ལྟར་ཁུར༔ ཡི་དམ་ལྷ་ནི་ཁོག་པའི་སྙིང་ལྟར་ཆོངས༔
མཁའ་འགྲོ་དམ་ཅན་ལུས་ཀྱི་གྲིབ་ལྟར་བསྟེན༔ གསང་སྔགས་ཟབ་མོ་མིག་གི་
འབྲུ་ལྟར་བཙའ༔ སྙིང་པོ་ཟབ་མོ་ཁོང་གི་དབུགས་ལྟར་བགྲང༌༔ བསྐྱེད་
རྫོགས་ཟབ་མོ་ལུས་དང་སྲོག་ལྟར་སྒོམས༔ ལྟ་སྒོམ་སྤྱོད་པ་འབྲས་བུ་རླབས་
ཀྱིས་བཅད༔ མི་དགེ་བཅུ་སྤོངས་དགེ་བཅུ་དང་དུ་ལོངས༔ ཆོས་ཀྱི་ཕྱིར་ནི་
རང་གི་སྲོག་དང་སྡོས༔ གཙོ་རུ་བསྙེན་སྒྲུབ་དང་དུ་བླང་བ་གཅེས༔ ཉ་སྟོང་
བརྒྱད་དང་ཉི་ཤུ་གསུམ་ལ་ནི༔ ཚོགས་དང་གཏོར་མ་བཏང་ཞིང་སྐོང་གསོལ་
བྱ༔ གདོལ་སྤྱོད་རས་ཆོད་མི་བྱ་སློབ་དཔོན་བཟང་ལ་བརྟེན༔ འཕྲིན་ལས་
བོན་གྱེར་མི་བྱ་གྱེར་དང་བསྒོམ་དུ་བསྟན༔ བསྙེན་སྒྲུབ་འཕྲིན་ལས་རྣམ་བཞི་
གཞུང་བཞིན་བསྙེགས༔ གསང་སྔགས་དག་ལ་ཡིད་གཉིས་ཐེ་ཚོམ་སྤོངས༔
གསང་སྔགས་ནོར་བུ་མི་བཙོང་སྤེལ་མི་བྱ༔ རང་གིས་བསྒྲུབ་ན་དངོས་གྲུབ་ཅི་
བསམ་འགྲུབ༔ པདྨ་འབྱུང་གནས་བདག་ནི་ད་འགྲོ་བས༔ ད་ལྟར་བཞུགས་
དང་སླད་ནས་འབྱོན་པ་ཡི༔ བོད་ཀྱི་སྔགས་པ་རྣམས་ཀྱི་ཐུགས་ལ་དེ་ལྟར་



122
༄༅།སློབ་དཔོན་པད་འབྱུང་གི་རྣམ་ཐར། །
ཞོགཱ༔ ཅེས་གསུངས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་
མ་མེད་པ་ལས༔ སློབ་དཔོན་པདྨས་བོད་ཀྱི་སྔགས་པ་རྣམས་ལ་ཞལ་ཆེམས་སུ་
བཞག་པའི་ལེའུ་སྟེ་ཉེར་བརྒྱད་པའོ༔



123
ལེའུ་ཉེར་དགུ་པ། བོད་ཀྱི་སྒོམ་ཆེན་རྣམས་ལ་
ཞལ་ཆེམས་བཞག་པའི་སྐོར།
དེ་ནས་ཞང་སྐྱེ་མེད་རྟོགས་གྲོལ་ལ་སོགས་བོད་ཀྱི་སྒོམ་ཆེན་རྣམས་ཀྱིས་
ཞུས་པ༔ སློབ་དཔོན་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་
རབས་བོད་ཀྱི་སྒོམ་ཆེན་རྣམས་ཀྱིས་ཅི་ལྟར་བགྱི་ཞུས་པས༔ སློབ་དཔོན་གྱིས་
གསུངས་པ༔ ཏིང་འཛིན་གཙོར་སྤྱོད་བོད་ཀྱི་སྒོམ་ཆེན་རྣམས༔ ལྟ་བ་ཐག་
ཆོད་དགོངས་པ་ཅན་ལ་ཞུས༔ སྒོམ་པའི་ཉམས་ལེན་ཉམས་རྟོགས་ཅན་ལ་
ཉོན༔ སྤྱོད་པའི་བྱ་བ་མཉམ་བཞག་རྗེས་ཐོབ་སྲེས༔ འབྲས་བུ་སྐུ་གསུམ་
རང་གསལ་རྟོགས་པར་གྱིས༔ གསལ་འདེབས་བཀའ་དང་རྒྱུད་ལུང་མན་ངག་
ལྟར༔ ཚིག་ལ་མ་འབྱམས་དོན་ལ་ལྟ་རྟོག་ཐོང་༔ གདམས་ངག་ཅན་གྱི་བླ་མ་
བཟང་པོ་བསྟེན༔ སྒོམ་ཆེན་ཐོས་པ་ཆེ་ན་གོལ་ས་ཆུང་༔ ཡིད་ཆེས་མེད་པར་
སྒོམ་པའི་ཚུལ་མི་བཅོས༔ ཐེ་ཚོམ་བཅད་ཕྱིར་གྲུབ་ཐོབ་རྣམས་ལ་གཏུགས༔
མི་ཤེས་བཞིན་དུ་ཚུལ་འཆོས་ལས་མི་བྱ༔ ཆོས་ཉིད་མཉམ་པའི་དོན་ལ་གནས་
པའི་ཚེ༔ བྱིང་རྒོད་ལ་སོགས་སྐྱོན་གྱི་ཁར་མི་བཏང་༔ སྟོང་གསལ་ངང་ལ་
ཉིན་མཚན་མེད་པར་སྒོམས༔ ཆོས་ཉིད་དོན་མཐོང་རྒྱུད་ལ་སྐྱེས་པའི་ཚེ༔
བདེ་སྡུག་གང་བྱུང་དགེ་སྦྱོར་གྲོགས་སུ་སྒྱུར༔ ཆུང་མ་བྱམས་ཀྱང་སྒོམ་ཆེན་
གཡོག་མི་བཅོལ༔ བུད་མེད་སློབ་མ་ཞབས་ཏོག་ཆེ་བ་དང༌༔ མོས་གུས་ཆེ་
ཡང་ཞབས་འདྲེན་རྒྱུ་ཡིན་པས༔ འཁོར་གཡོག་ཞབས་ཏོག་ཆེ་ཡང་རྒྱུངས་
སྲིངས་ཤིག༔ འདུ་ལོང་བསོད་ནམས་བར་ཆོད་གཡབ་མོ་ཡིན༔ རང་སེམས་
དཔང་དུ་ཚུགས་ ལ་ ཡེངས་ མི་ བྱ༔ དེ་ འདྲའི་ སྒོམ་ ཆེན་ མི་ལུས་ རྒྱལ་ བའི་
ཐུགས༔ པདྨ་འབྱུང་གནས་བདག་ནི་ད་འགྲོ་བས༔ ད་ལྟར་བཞུགས་དང་



124
༄༅།སློབ་དཔོན་པད་འབྱུང་གི་རྣམ་ཐར།
，
སླད་ནས་འབྱོན་པ་ཡི༔ བོད་ཀྱི་སྒོམ་ཆེན་རྣམས་ཀྱི་ཐུགས་ལ་དེ་ལྟར་ཞོག༔
ཅེས་གསུངས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་
པ་ལས༔ བོད་ཀྱི་སྒོམ་ཆེན་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་ཉེར་
དགུ་པའོ༔



125
ལེའུ་སུམ་ཅུ་བ། བོད་ཀྱི་རྣལ་འབྱོར་རྣམས་ལ་
ཞལ་ཆེམས་བཞག་པའི་སྐོར།
དེ་ནས་ཉང་འཁྲུལ་ཞིག་ལ་སོགས་པའི་བོད་ཀྱི་རྣལ་འབྱོར་བ་རྣམས་ཀྱིས་
སློབ་དཔོན་ལ་ཞུས་པ༔ སློབ་ དཔོན་ མི་ བཞུགས་ རྒྱ་གར་ ཡུལ་ དུ་ གཤེགས་
དགོངས་ན༔ ཕྱི་རབས་བོད་ཀྱི་རྣལ་འབྱོར་བ་རྣམས་ཅི་ལྟར་བགྱི་ཞེས་ཞུས་
པས༔ སློབ་དཔོན་གྱིས་གསུངས་པ༔ ལྟ་སྒོམ་གདིང་[ གདེངས]དང་ལྡན་
པའི་བོད་ཀྱི་རྣལ་འབྱོར་པ་རྣམས་གསོན་དང༌༔ ཆོས་ཉིད་མ་བཅོས་དོན་གྱི་
རྣལ་འབྱོར་པ༔ རིག་པའི་ཡེ་ཤེས་རྟོགས་ཕྱིར་རྣལ་འབྱོར་པ༔ རྣལ་འབྱོར་
ཞེས་པ་མིང་དུ་བཏགས་པ་ཡིན༔ ལྟ་བ་ཞེ་འདོད་མེད་པས་ཕྱོག་[ཕྱོགས]རིས་
ཁར་མི་བཏང༌༔ སྒོམ་ པ་ དམིགས་ གཏད་ མེད་ པས་ སེམས་འཛིན་ ཁར་ མི་
བཏང་༔ སྤྱོད་པ་བླང་དོར་མེད་པས་ངར་འཛིན་ཁར་མི་བཏང་༔ འབྲས་བུ་
སྤང་ཐོབ་མེད་པས་དེར་འཛིན་ཁར་མི་བཏང་༔ དམ་ཚིག་སྲུང་མཚམས་མེད་
པས་ཟོལ་ཟོག་ཁར་མི་བཏང་༔ ཆོས་ལ་ཕྱོགས་རིས་མེད་པས་གྲུབ་མཐའི་ཁར་
མི་བཏང་༔ སྣང་བ་འཁྲུལ་བ་ཡིན་ནོ་ཐ་མལ་ཁར་མི་བཏང་༔ ཁ་ཟས་སྲོག་
འཚོ་ཡིན་ནོ་མུ་ཏོའི་ཁར་མི་བཏང༌༔ ནོར་རྫས་སྒྱུ་མ་ཡིན་ནོ་འདོད་པའི་ཁར་
མི་བཏང་༔ གོས་ནི་ལྷགས་སྐྱོབ་ཡིན་ནོ་འཕྱོར་གོས་ཁར་མི་བཏང་༔ མཉམ་
པ་གཉིས་མེད་ཡིན་ནོ་འཁོར་གྱི་ཁར་མི་བཏང་༔ རྒྱལ་ཁམས་ཕྱོགས་མེད་ཡིན་
ནོ་ཕ་ཡུལ་ཁར་མི་བཏང༌༔ ཕུག་ སྟོང་ སྡོད་ ས་ ཡིན་ནོ་དགོན་ པའི་ ཁར་མི་
བཏང་༔ གཅིག་པུ་རྣལ་འབྱོར་ཡིན་ནོ་འདུས་པའི་ཁར་མི་བཏང་༔ ཆགས་
མེད་ཞེན་མེད་ཡིན་ནོ་འཛིན་ཆགས་ཁར་མི་བཏང་༔ རང་གྲོལ་ཞིག་པོ་ཡིན་ནོ་
ཟོལ་ཟོག་ཁར་མི་བཏང༌༔ པདྨ་འབྱུང་གནས་བདག་ནི་ད་འགྲོ་བས༔ ད་



-
126
༄༅། །སློབ་དཔོན་པད་འབྱུང་གི་རྣམ་ཐར།
ལྟར་བཞུགས་དང༌ སླད་ནས་འབྱོན་ པ་ ཡི༔ བོད་ཀྱི་རྣལ་ འབྱོར་ རྣམས་ཀྱི་
ཐུགས་ལ་དེ་ལྟར་ཞོག ཅེས་གསུངས་སོ༔ སློབ་དཔོན་པདྨ་འབྱུང་གནས་ཀྱི་
སྐྱེས་རབས་དྲི་མ་མེད་པ་ལས༔ སློབ་དཔོན་པདྨས་བོད་ཀྱི་རྣལ་འབྱོར་བ་
རྣམས་ལ་ཞལ་ཆེམས་སུ་བཞག་པའི་ལེའུ་སྟེ་སུམ་ཅུ་པའོ༔



127
g
:
ལེའུ་སོ་གཅིག་པ། བོད་ཀྱི་སྐྱེ་བོ་རྣམས་ལ་
ཞལ་ཆེམས་བཞག་པའི་སྐོར།
a
I
དེ་ནས་མྱོས་རིན་ཆེན་གྲགས་ལ་སོགས་པའི་བོད་ཀྱི་སྐྱེ་བོ་རྣམས་ཀྱིས་ཞུས་
པ༔ སློབ་དཔོན་བོད་དུ་མི་བཞུགས་རྒྱ་གར་ཡུལ་དུ་གཤེགས་དགོངས་ན༔
ཕྱི་རབས་བོད་ཀྱི་སྐྱེ་བོ་རྣམས་ཀྱིས་ཇི་ལྟར་བགྱི་ཞུས་པས༔ སློབ་དཔོན་གྱིས་
གསུངས་པ༔ ཕྱི་རབས་བོད་ཀྱི་སྐྱེ་བོ་རྒས་གཞོན་རྣམས༔ རྒྱལ་པོའི་རྒྱལ་
ཁྲིམས་གཉན་པར་ཟུང་༔ རྗེ་ཡི་བཀའ་ལུང་གཉན་པར་ཟུང༌ ༔ སྒོས་སྤྱོད་
ཡལ་བར་དོར་ནས་ནི༔ གཙོ་བོའི་སྤྱི་ཆོས་སྲོག་ཏུ་ལྟོས༔ མནའ་ནི་གཟན་དུ་
མི་བོར་ཞིང༌༔ ཆད་པ་ ཐམས་ཅད་བཙན་པར་བྱ༔ མང་པོ་རྣམས་ནི་ཁ་
བསྡུས་ལ༔ ངན་པ་ཁྱད་དུ་མི་གསོད་པར༔ སྤྱི་གྲོས་བྱས་ན་འགྱོད་པ་མེད༔
མཛངས་པ་རྣམས་ཀྱིས་འདུན་གྲོས་གྱིས༔ གྲྭ་གཟུངས་ཐུབ་ལ་བློ་གཏད་བྱ༔
བསམ་ཤེས་རྣམས་ཀྱིས་ཞལ་ལྕེ་ཆོད༔ དཔའ་བོ་རྣམས་ཀྱིས་དམག་སྣ་དྲོངས༔
མཚོན་ཆ་རྣམས་ཀྱིས་དམག་དཔུང་སྐྱེད༔ འཁོར་གཡོག་རྣམས་ཀྱིས་མེལ་ཙེ་
གྱིས༔ བྲན་འབངས་རྣམས་ནི་རིམ་པར་སྐོས༔ མིས་བློ་གཏད་ན་ཡི་དམ་
གཅོད༔ སྐྱེས་པ་མཛངས་པར་འགྱུར་བས་ན༔ ནོར་དུ་སྲིད་དང་གཏམ་
སྙན་སྒྲུབས༔ བུ་ཚ་ཆོས་ལ་མཁས་བསླབ་ན༔ གཏན་གྱི་ནོར་ནི་ཕྱི་ཕྱིར་ཆེ
ཅི་བྱེད་ལས་ལ་བསམ་གཞིག་བྱ༔ མ་བསམས་བྱས་ན་ཉེས་པ་མང་༔ གལ་ཏེ་
བཅོས་སུ་ཡོད་ན་ནི༔ དེ་ལ་མི་དགའ་བྱ་ཅི་དགོས༔ གལ་ཏེ་བཅོས་སུ་མེད་
ན་ནི༔ དེ་ལ་མི་དགའ་བྱས་ཅི་ཕན༔ དལ་བུས་ཕྱིན་ན་གར་ཡང་སླེབ༔
འཇིགས་སར་བསྐོར་ན་དགྲས་མི་ཕྲོག༔ འཇམ་པོར་སྨྲས་ན་སུས་ཀྱང་གོ
ཞལ་ད་སྐད་ཆེ་ཁ་ཕོར་གོ༔ ཡུན་དུ་བསྲིངས་ན་ཅི་ཡང་འགྲུབ༔ དད་དྲགས་
༠༠



128
༄༅།སློབ་དཔོན་པད་འབྱུང་གི་རྣམ་ཐར།
-
-
-
-
ཡུན་ཐུང་གྲ་ཤ་འཆང༌༔ འདི་ཕྱིའི་དོན་དུ་ལྷ་ཆོས་ཀྱིས༔ ཡུན་གྱི་སྲིང་དུ་
འདི་ཀ་ བཟང༌ ༔ པདྨ་ འབྱུང་ གནས་ བདག་ ནི་ ད་ འགྲོ་ བས༔ ད་ ལྟར་
བཞུགས་དང་སླད་ནས་འབྱོན་པ་ཡི༔ བོད་ཀྱི་སྐྱེ་བོ་རྣམས་ཀྱི་ཐུགས་ལ་དེ་ལྟར་
ཞོག༔ ཅེས་གསུངས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་
མ་མེད་པ་ལས༔ སློབ་དཔོན་པདྨས་བོད་ཀྱི་སྐྱེ་བོ་རྣམས་ལ་ཞལ་ཆེམས་ སུ་
བཞག་པའི་ལེའུ་སྟེ་སོ་གཅིག་པའོ༔



129
ལེའུ་སོ་གཉིས་པ། བོད་ཀྱི་བུད་མེད་རྣམས་ལ་
ཞལ་ཆེམས་བཞག་པའི་སྐོར།
དེ་ནས་འབྲོམ་བཟའ་བྱང་ཆུབ་མ་ལ་སོགས་པའི་བོད་ཀྱི་བུད་མེད་རྣམས་
ཀྱིས་ཞུས་ པ༔ སློབ་ དཔོན་ བོད་ དུ་ མི་ བཞུགས་ རྒྱ་ གར་ ཡུལ་ དུ་ གཤེགས་
དགོངས་ན༔ ཕྱི་རབས་བོད་ཀྱི་བུད་མེད་རྣམས་ཀྱིས་ཇི་ལྟར་བགྱི་ཞེས་ཞུས་
པས༔ སློབ་དཔོན་གྱིས་གསུངས་པ༔ སྲིད་ཀྱི་མཚོ་མོ་བུད་མེད་རྣམས
གནས་ཀྱི་གཞི་མ་ཡིན་པས་ཁྱིམ་གྱི་ག་དར་གྱིས༔ སྲིད་ཀྱི་མཚོ་མོ་ཡིན་པས་བུ་
ཚ་ཆོས་ལ་ཚུད༔ ལུས་ཀྱི་ཟླ་གྲོགས་ཡིན་པས་ཁྱོ་ལ་བཀུར་སྟི་གྱིས༔ ཁྱོ་བཟང་
སྙིང་དང་འདྲ་བས་ཅི་ཟེར་ཁྱག་པར་གྱིས༔ ཁྱོ་ངན་ལས་འཕྲོ་ཡིན་པས་རྔན་
ཅན་སྙིང་མ་རིང༌༔ གྱོས་སྒྱུག་ཕ་མ་འདྲ་བས་བཀུར་སྟི་ཕུ་དུད་གྱིས༔ ཡབ་
སྐུད་ཕ་མིང་འདྲ་བས་ཟས་དང་ཁྲེལ་གྱིས་སྐྱོངས༔ སྙིད་མོ་འགྲོགས་ཡུན་ཐུང་
བས་བཀུར་ལ་བཟང་བྱེ་གྱིས༔ མིས་འཕྱ་རང་ལ་ལེན་པས་ཅི་གཏམ་འཛུམ་
དང་སྦྱོར༔ ཁྲོ་གཏུམ་ང་རྒྱལ་ཆེ་ན་སུ་ཡང་འཁོར་མི་ཉུང༌༔ སྣང་བ་དགྲ་རུ་
སྡང་བས་རྟག་ཏུ་དང་སྤྲོ་སྲིངས༔ སྨྲ་མང་བུད་མེད་ལོད་པས་འཇབ་འཇིབ་མ་
མང་མཛོད༔ ཕ་མིང་བསྟོད་ཅིང་བཀུར་ནས་ཁྲེལ་ལ་བཟང་བར་གྱིས༔ བུ་
ཁྱོའི་ལམ་རྒྱགས་ ཡིན་ པས་ མགྲོན་ ལ་ ཡང་ བར་ གྱིས༔ འཁོར་ དང༌ གཉེན་
བཤེས་ཟས་ཀྱིས་སྐྱོངས་ལ་གདུང་སེམས་སྐྱེད༔ ནོར་ལ་འཛིན་པ་མ་ཆེ་ཟས་ལ་
ཡང་བར་གྱིས༔ ངོ་འཛུམ་གསལ་བོ་གྱིས་ལ་གཙང་སྦྲ་ཆེ་བར་གྱིས༔ ནུབ་མོ་
ཉལ་ཕྱི་ནང་ བར་ སྔར་ ལངས་ ལ༔ དུས་ ཀྱི་ སོ་ ནམ་ བརྩོན་ འགྲུས་ ཕྱིར་ མ་
བཤོལ༔ ཕྱུགས་དང་སྒོ་ཁྱི་འཁོར་གཡོག་སྙིང་རྗེས་སོས༔ ཅི་ཡོད་དཀར་བོ་
དགེ་བའི་ཕྱོགས་ སུ་ མཐོང་༔ ཚེ་འདིར་བྱིན་རླབས་ ཕྱི་མ་བདེ་བ་འཐོབ༔



130.
༄༅།སློབ་དཔོན་པད་འབྱུང་གི་རྣམ་ཐར།
--
-
-
---
---
-
པདྨ་འབྱུང་གནས་ བདག་ནི་ད་འགྲོ་བས༔ ད་ལྟ་ བཞུགས་ དང༌ སླད་ནས་
འབྱོན་པ་ཡི༔ བོད་ཀྱི་བུད་མེད་རྣམས་ཀྱི་ཐུགས་ལ་དེ་ལྟར་ཞོག༔ ཅེས་
གསུངས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་ རབས་དྲི་མ་མེད་པ་
ལས༔ སློབ་དཔོན་པདྨས་བོད་ཀྱི་བུད་མེད་རྣམས་ལ་ཞལ་ཆེམས་སུ་བཞག་
པའི་ལེའུ་སྟེ་སོ་གཉིས་པའོ༔



131
ལེའུ་སོ་གསུམ་པ། བོད་ཀྱི་ཡོན་མཆོད་རྣམས་ལ་
ཞལ་ཆེམས་བཞག་པའི་སྐོར།
དེ་ནས་ལོ་བརྒྱད་ཉི་ཁྲི་འབུམ་ལ་སོགས་པའི་བོད་ཀྱི་ཡོན་བདག་རྣམས་
ཀྱིས་ཞུས་པ༔ སློབ་དཔོན་མི་བཞུགས་རྒྱ་གར་ཡུལ་དུ་གཤེགས་དགོངས་ན༔
ཕྱི་རབས་བོད་ཀྱི་ཡོན་བདག་རྣམས་ཀྱིས་ཇི་ལྟར་བགྱི་ཞུས་པས༔ སློབ་དཔོན་
གྱིས་གསུངས་པ༔ ཆོས་ལ་ཀློག་འདོན་བྱེད་པའི་ཡོན་བདག་རྣམས༔ མཆོད་
གནས་རྣམས་ཀྱང་བྲིས་ཀློག་ལེགས་པར་སྦྱོངས༔ བྲིས་མཁན་རྣམས་ཀྱང་དང་
པོ་ཡི་གེ་ནི༔ གཟུགས་དང་འདོགས་ནི་ལེགས་པར་སྦྱོངས༔ དཀར་ནག་
ཕྱེད་ནི་མཉམ་པ་དང༌༔ ལྷག་ཆད་མེད་ལ་སྐྱེན་པར་བྲིས༔ ཡོན་བདག་ཁེ་
གྲགས་མེད་པ་ཡིས༔ མཆོད་གནས་ཡོན་གྱིས་མཉེས་པར་གྱིས༔ དད་པའི་
སེམས་ཀྱིས་ཡོན་ཕུལ་ལ༔ ཞེ་འདོད་མེད་པར་བཞེས་ནས་ནི༔ རྫོགས་པའི་
བྱང་ཆུབ་ཐོབ་པའི་རྒྱུར༔ མཆོད་ཡོན་ཐུན་མོང་བསྔོས་བྱས་ན༔ གཉིས་ཀ་
བསོད་ནམས་ རྫོགས་ པར་ འགྱུར༔ ཡོན་ བདག་ བསམ་ པ་ མ་ དག་ ཅིང༌ ༔
མཆོད་གནས་འདོད་པ་མ་བསྐངས་ན༔ དགེ་རྩར་བྱས་ཀྱང་སྡིག་པར་འགྲོ༔
ཀློག་འདོན་བྱེད་པའི་མཆོད་གནས་རྣམས༔ དང་པོ་སྒྲ་སྐད་བྱང་བར་སློབ༔
བར་དུ་འདྲེན་ཁུངས་སྡེ་དང་སྦྱོར༔ ཐ་མ་ཚིག་གི་ལྷག་ཆད་བསལ༔ འདོན་
དུས་གཞན་དང་གཏམ་མི་སྨྲ༔ ལྷག་ཆད་མེད་པར་གུས་པས་ཐོན༔ ཆོས་ལ་
ལག་གཡོགས་མེད་པ་དང༌ ༔ ཐུ་ཡུག་འགོམ་ཡུག་མ་གུས་སྤོངས༔ བདག་
ཉིད་བསྟན་པའི་བདག་པོ་ཡིས༔ ཆོས་ཀྱི་རྔ་ཆེན་སྒྲོག་པའི་ཚེ༔ འགྲོ་བ་
རིགས་དྲུག་ སེམས་ ཅན་རྣམས༔ ཆོས་ ཐོས་ གྲོལ་ བར་ བསམ་ནས་ བཏོན༔
ཐུན་མཚམས་ལ་སོགས་འཇོག་པའི་ཚེ༔ དགེ་རྩ་ཡོན་བདག་མཆོད་གནས་



132
༄༅།སློབ་དཔོན་པད་འབྱུང་གི་རྣམ་ཐར།
ཀྱིས༔ ཐུན་མོང་བྱང་ཆུབ་ཐོབ་པར་བསྔོ༔ ཡོན་བདག་དད་དང་ལྡན་པ་
ཡིས༔ མཆོད་གནས་མཉེས་པའི་འདུ་ཤེས་ཀྱིས༔ ཟས་སྐོམ་ལ་སོགས་བཟང་
བ་དང༌༔ ཡོན་གྱིས་མཆོད་གནས་མཉེས་པར་བྱ༔ དེ་ལྟར་བྱས་ན་ཡོན་
མཆོད་གཉིས༔ འདིར་བདེ་ཕྱི་མ་བྱང་ཆུབ་འཐོབ༔ དེ་ལྟར་མ་ཡིན་ཡོན་
མཆོད་གཉིས༔ ཚར་གྱི་གྲངས་བཟུང་ཡོན་གྱི་ཐང་བཅད་ན༔ མཁས་ཀྱང་
མི་ཕན་ཡོན་བདག་མགྱོགས་ལ་དགའ༔ མཁས་པ་རྣམས་ཀྱིས་མི་གཟབས་
བཤུར་ནས་འདོན མི་མཁས་རྣམས་ཀྱང་ཐོན་སྐྱེན་ཟིན་སྐྱེན་བྱེད༔ ཡོན་
བདག་རྣམས་ཀྱིས་རྒྱགས་ཕོག་བཀུར་སྟི་མེད༔ ཡོན་གྱིས་བླ་མཆོད་མ་མཉེས་
ཞེ་འཁོན་སོང་༔ མཆོད་གནས་ཡོན་ལ་བརྟེན་ནས་སྡིག་པ་བསགས༔ ཡོན་
བདག་བསོད་ནམས་འདོད་ཀྱང་སྡིགས་པ་འཕེལ༔ དེ་འདྲའི་ཡོན་མཆོད་དུས་
ཀྱི་ཐ་མར་འོང་༔ དེ་ལྟར་མ་བྱེད་ཆོས་སུ་ཅི་འགྲོ་གྱིས༔ པདྨ་འབྱུང་གནས་
བདག་ནི་ད་འགྲོ་བས༔ ད་ལྟར་བཞུགས་དང་སླད་ནས་འབྱོན་པ་ཡི༔ བོད་
ཀྱི་ཡོན་མཆོད་རྣམས་ཀྱི་ཐུགས་ལ་དེ་ལྟར་ཞོག༔ ཅེས་གསུངས་སོ༔ སློབ་
དཔོན་པདྨ་འབྱུང་གནས་ཀྱི་སྐྱེས་རབས་ དྲི་མ་ མེད་ པ་ལས༔ སློབ་དཔོན་
པདྨས་བོད་ཀྱི་ཡོན་མཆོད་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་སོ་གསུམ་
པའོ༔



133
ལེའུ་སོ་བཞི་པ། བོད་ཀྱི་ནད་པ་དང་སྨན་པར་
ཞལ་ཆེམས་བཞག་པའི་སྐོར།
ཀ
དེ་ནས་བླ་སྨན་ནི་རུ་ཙེ་ལ་སོགས་པའི་བོད་ཀྱི་སྨན་པ་རྣམས་ཀྱིས་ཞུས་པ༔
སློབ་དཔོན་ བོད་དུ་མི་བཞུགས་ རྒྱ་གར་ཡུལ་ དུ་ གཤེགས་དགོངས་ན༔ ཕྱི་
རབས་བོད་ཀྱི་སྨན་པ་རྣམས་ཀྱིས་ཇི་ལྟར་བགྱི་ཞེས་ཞུས་པས༔ སློབ་དཔོན་
གྱིས་གསུངས་པ༔ འཚོ་མཛད་སྨན་པ་ལྷ་རྗེ་བླ་སྨན་ཀུན༔ དང་པོ་སྨན་གྱི་
སློབ་དཔོན་ མཁས་ པའི་ རྩར༔ ལག་ ལེན་ སྨན་ སྦྱོར་ རྨ་ ཆིངས་ ལེགས་ པར་
སློབས༔ བར་དུ་སློབ་དཔོན་མཉེས་བྱས་གདམས་ངག་ཞུས༔ ཐ་མ་ནད་པ་
བཅོས་དུས་སྙིང་རྗེ་སྐྱེད༔ རྩ་ཆུ་ཕྱི་ཡུལ་བརྟག་ལ་ནད་དངོས་[ངོས]བཟུང་༔
ནད་ངོས་མི་ཟིན་སྨན་སྦྱོར་བྱས་ཕ་[པ]ཡིས༔ སྨན་དུ་མ་སོང་དུག་ཏུ་སོང་
བར་འོང་༔ ནད་ཀྱི་ངོས་ཟིན་སྨན་སྦྱོར་བཏང་བ་ཡིས༔ མེ་ཡི་གཉེན་པོར་ཆུ་
ཡིས་གསོད་དང་འདྲ༔ དང་པོ་ལག་ལེན་མ་བྱས་སྨན་པའི་ཉམས་དྲོད་མེད༔
བར་དུ་གདམས་ངག་མེད་པས་ནད་ཀྱི་ངོས་མ་ཟིན༔ ཐ་མ་སྨན་བཅོས་བྱས་
པས་སྨན་ཡང་དུག་ཏུ་སོང་༔ དེ་ནི་ནད་པའི་གཤེད་མ་མཚོན་ཆ་ཐོགས་པ་
ཡིན༔ དེ་ལྟར་མ་བྱེད་མཁས་ཤིང་བྱང་བར་སློབས༔ མཁས་པ་རྣམས་ཀྱིས་
སྙིང་རྗེ་བྱམས་ སེམས་ སྐྱོངས༔ ནོར་ གྱི་ འདོད་ པ་ ཁོང་དུ་བཅུག་ནས་ནི༔
མྱུར་དུ་བཅོས་ན་སོས་ཀྱང་ན་རུ་བཅུག ཟས་སྐོམ་བཟང་ངན་དོར་བལྟ་སྐྱེན་
བུལ་བྱེད༔ ད་ལྟ་འཚོ་ཡང་ད་རུང་ན་རུ་བཅུག སྨན་རིན་རྐང་བླ་ཧ་ཅང་
མི་རིགས་ཕབ༔ ནད་པ་སོས་ཀྱང་ལོག་འཚོ་ཕྱི་མར་ལྗི༔ བྱང་ཆུབ་སེམས་
དང་སྙིང་ རྗེས་ ཟིན་ གྱུར་ ནས༔ འདོད་ པ་ ཁོང་ ན་ མེད་ པས་ ཤེས་ མཐོང་
བཅོས༔ ནད་པ་སྙིང་རྗེའི་ཡུལ་ཡིན་ཟུག་གཟེར་གཅག༔ གཏོང་[གཏང]



134
༄༅།སློབ་དཔོན་པད་འབྱུང་གི་རྣམ་ཐར།
རག་སྨན་རིན་ཅི་བྱས་བཟང་བཞེས་ན༔ ཕྱི་མ་ལྷ་ཡི་རྒྱལ་པོ་བླ་མེད་སྐྱེ༔ སྐྱེ་
བ་འདི་ལ་ནད་མེད་བདེ་སྐྱིད་འབྱུང༌༔ ནད་པ་ཀུན་ཀྱང་སྲོག་འདོན་བླ་སྨན་
ལ༔ ཟས་ སྐོམ་ལོངས་ སྤྱོད་ གུས་ པས་ ཅི་ མཉེས་ གྱིས༔ སྨན་ རིན་ གཏོང་
[གཏང]རག་གཅེས་མི་གཅེས་དང་སྦྱོར༔ ནད་པས་སྨན་པ་མགུ་བར་མ་བྱས་
ན༔ ཚེ་འདིར་ཁྲེལ་ལ་ཕྱི་མ་དམྱལ་བར་འགྲོ༔ ཡང་ཤི་ཡང་སོས་དམྱལ་བར་
སྐྱེ་བར་ འགྱུར༔ པདྨ་ འབྱུང་ གནས་ བདག་ ནི་ ད་ འགྲོ་ བས༔ ད་ ལྟར་
བཞུགས་དང་སླད་ནས་འབྱོན་པ་ཡི༔ ནད་པ་སྨན་པ་རྣམས་ཀྱི་ཐུགས་ལ་དེ་
ལྟར་ཞོག༔ ཅེས་གསུངས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་
དྲི་མ་མེད་པ་ལས༔ སློབ་དཔོན་གྱིས་ནད་པ་དང་སྨན་པ་རྣམས་ལ་ཞལ་ཆེམས་
སུ་བཞག་པའི་ལེའུ་སྟེ་སོ་བཞི་པའོ༔



135
ལེའུ་སོ་ལྔ་པ། བོད་ཀྱི་དཔོན་སློབ་ཆོས་འབྲེལ་བྱེད་པ་
རྣམས་ལ་ཞལ་ཆེམས་བཞག་པའི་སྐོར།
དེ་ནས་བེ་རོ་ཙ་ན་ལ་སོགས་པའི་སློབ་དཔོན་སློབ་མ་རྣམས་ཀྱིས་ཞུས་པ༔
སློབ་དཔོན་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་རབས་བོད་
ཀྱི་སློབ་དཔོན་རྣམས་ཀྱིས་ཇི་ལྟར་བགྱི་ཞུས་པས༔ སློབ་དཔོན་གྱིས་གསུངས་
པ༔ བོད་ཀྱི་དཔོན་སློབ་ཆོས་འབྲེལ་བྱེད་པ་རྣམས༔ དང་པོ་སློབ་དཔོན་
རྣམས་ཀྱང་མཁས་པའི་ཕུལ་དུ་ཕྱིན་པར་སློབས༔ བར་དུ་བསྒྲུབ་པར་བརྩོན་
པས་ཆོས་ལ་རྟགས་ཐོན་བྱ༔ ཐ་མར་བྱང་ཆུབ་སེམས་ཀྱིས་འགྲོ་དོན་ཕྱོགས་
མེད་ཀྱིས༔ ལྟ་བ་ཐག་ཆོད་གདིང་[གདེངས]དང་ལྡན་པ་དང་༔ དམ་ཚིག་
མ་ཉམས་པ་ལ་གཞི་བཟུང་ནས༔ དབང་དང་ལུང་ནོད་རིམ་པ་ཐོབ་པར་བྱ
ཏིང་འཛིན་ཤེས་རབ་སྦྱོར་བ་ཉམས་སུ་ལོངས༔ མཐུན་འཇུག་ཐབས་ཀྱི་སྤྱོད་
པ་ལ་ དོར་ གྱིས༔ གསང་ སྔགས་ མཐའ་ དྲུག་ རྫོགས་ནས་ སློབ་ དཔོན་ བྱ༔
སློབ་མས་སློབ་དཔོན་བཙལ་བ་རྣམས་ཀྱིས་ཀྱང་༔ སློབ་དཔོན་བརྟགས་ལ་
མཁས་གྲུབ་མཚན་ལྡན་བཙལ༔ མཉེས་པའི་ཡོན་ཕུལ་གུས་པས་གདམས་ངག་
ཞུས༔ ཐོས་བསམ་སྒོམ་གསུམ་ཆོས་ལ་ནན་ཏན་སྐྱེད༔ དབང་དང་ལུང་
ནོད་རིམ་པ་རྫོགས་པར་ཞུས༔ སྒྲུབ་ལ་བརྩོན་པས་རང་དོན་མཐར་ཕྱིན་བྱ
གྲུབ་རྟགས་ཐོན་ན་གཞན་དོན་ལྷུ་རུ་ལོངས༔ སློབ་དཔོན་སློབ་མ་མ་བརྟགས་
སྣོད་མེད་ཆོས་ཀྱིས་འབྲེལ༔ སློབ་མས་སློབ་དཔོན་མ་བརྟགས་བཅུད་མེད་
ཆོས་འབྲེལ་བྱེད༔ ཆོས་ཀྱི་བྱིན་རླབས་མེད་པས་བསྒྲུབས་ཀྱང་འབྲས་བུ་མེད༔
གཉིས་ཀ་དམ་ཚིག་མ་བསྲུངས་བིའུ་སྦྲེལ་གཡང་ལ་ལྷུང་༔ དམྱལ་བ་རིན་གྱིས་
ཉོས་པས་ཐར་པ་ཐོབ་དུས་མེད༔ དེ་ལྟར་མ་བྱེད་སློབ་དཔོན་སློབ་མ་རྟོག



136 ་ ་ ༄༅།སློབ་དཔོན་པད་འབྱུང་གི་རྣམ་ཐར།
སློབ་མ་དད་གུས་ཆེ་ལ་སྙིང་རྗེར་ལྡན༔ སྣང་བ་དག་པས་བླ་མར་སངས་རྒྱས་
ལྟ༔ གུས་པའི་ སེམས་ ལྡན་ ཁེངས་དང་ང་རྒྱལ་མེད༔ གཏོང་ཕོད་ཆེ་ལ་
བརྩོན་འགྲུས་ ཕྱི་བཤོལ་ མེད༔ དེ་ འདྲའི་བུ་ ལ་ གདམས་ ངག་ རྫོགས་ པར་
སློབས༔ ཁ་ འཇམ་ ཐབས་ ཀྱིས་ ཆོས་ འདོད་ གདོང་ ལྟས་བྱེད༔ ང་ ཆེ་ ང་
བཙན་ཁེངས་པའི་ང་རྒྱལ་བྱེད༔ སྦྱིན་བཏང་མི་ནུས་གཡོ་སྒྱུ་ངོ་དགའ་ཅན༔
སྣོད་མེད་རྣམས་ལ་བསྟན་ན་དམ་ཚིག་ཉམས༔ པདྨ་འབྱུང་གནས་བདག་ནི་
ད་འགྲོ་བས༔ ད་ལྟར་བཞུགས་དང་སླད་ནས་འབྱོན་པ་ཡི༔ སློབ་དཔོན་
སློབ་མ་རྣམས་ཀྱི་ཐུགས་ལ་དེ་ལྟར་ཞོག ཅེས་གསུངས་སོ༔ སློབ་དཔོན་པདྨ་
འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་པདྨས་བོད་ཀྱི་
དཔོན་སློབ་ཆོས་འབྲེལ་བྱེད་པ་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་སོ་ལྔ་
པའོ༔



137
ལེའུ་སོ་དྲུག་པ། བོད་འབངས་སྤྱི་ལ་
ཞལ་ཆེམས་བཞག་པའི་སྐོར།
དེ་ནས་སློབ་དཔོན་གྱིས་ཕྱི་རབས་བོད་ཀྱི་སྤྱི་མཐུན་རྣམས་ལ་ཞལ་ཆེམས་
སུ་གསུངས་པ༔ མཐའ་འཁོབ་བོད་ཀྱི་རྒྱལ་བློན་རྗེ་འབངས་རྣམས༔ སྙིང་
རྗེ་ཕན་སེམས་ཆུང་བ་གདོང་དམར་སྲིན་པོའི་རིགས༔ ཁྲེལ་འཛེམ་ངོ་ཚ་ཆུང་
བ་སྤྲེའུ་ཕ་ཡི་རིགས༔ གདོང་སྨེ་ཞེ་སྡང་ཆེ་བ་བྲག་སྲིན་མ་ཡི་རིགས༔ ཡིད་
བློ་ཆོས་ལ་གནག་པ་ནག་པོ་བདུད་ཀྱི་རིགས༔ ནོར་ལ་འདོད་སྲེད་ཆེ་བ་བྱོལ་
སོང་མི་ཡི་རིགས༔ དགེ་བ་མ་སྤྱད་ཕྱི་མ་ངན་སོང་གསུམ་དུ་ལྟུང༌༔ ཚེ་ལ་
ལོང་མེད་ འཆི་ བས་ བརྗོད་ ངས་ མ་ ཆེ་ ཞིག༔ འདུས་ པ་ འབྲལ་ བ་ ཡིན་ནོ་
འཐབས་[འཐབ]རྩོད་མ་མང་ཞིག༔ བསགས་པ་ལུས་པ་ཡིན་ནོ་ནོར་དད་མ་
ཆེ་ཞིག༔ ཆགས་ན་འཆིང་བ་ཡིན་ནོ་ཞེན་པ་མ་ཆེ་ཞིག༔ སྐྱེས་པ་འཆི་བ་
ཡིན་ན་ཕྱི་མ་དྲན་པར་གྱིས༔ སྡིག་པས་དམྱལ་བར་འགྲོ་བས་བཟོད་གླགས་ག་
ལ་ཡོད༔ སེར་སྣས་ཡི་དྭགས་སྐྱེ་བས་བཀྲེས་སྐོམ་སྡུག་བསྔལ་ཡོད༔ ཆོས་
མེད་བྱོལ་སོང་ཡིན་པས་ཁྱོད་ཀྱིས་ཤེས་པར་གྱིས༔ མི་ཚེ་གཡར་པོ་ཡིན་ནོ་གར་
འབོར་ཆ་མེད་དོ༔ སྣང་བ་སྒྱུ་མ་ཡིན་ནོ་མི་རྟག་གོ་བར་གྱིས༔ ཟས་ནོར་
ཟིལ་པ་ཡིན་ནོ་ནམ་འབོར་ཆ་མེད་དོ༔ འཁོར་གཡོག་ཤུལ་ཀའི་མགྲོན་པོ་ཡིན་
པས་ཤེས་པར་གྱིས༔ དགྲ་སྡང་འཁྲུལ་པ་ཡིན་པས་འཁྲུལ་པར་གོ་བར་གྱིས༔
གཉེན་འབྲེལ་འཁོར་བའི་འབྲིད་མཁན་ཡིན་པས་ཆ་ཡོད་གྱིས༔ བུ་ཚ་ལན་
ཆག་སྙེག་མི་ཡིན་པས་ཤེས་པར་གྱིས༔ མི་ཚེ་ཡེངས་པའི་གཏམ་ལ་ཟད་པའི་
མཐའ་མེད་ པས༔ འཆི་ བདག་ གཤིན་རྗེའི་ ཉུལ་ མ་ བྱུང་ བ་ མ་ ཚོར་ རམ༔
གདོང་དམར་སྲིན་པོ་བོད་ཀྱི་མི་རྣམས་ང་ལ་ཉོན༔ ངན་སོང་གསུམ་གྱི་སྐྱེལ་མ་



138
༄༅།སློབ་དཔོན་པད་འབྱུང་གི་རྣམ་ཐར།
་་་་་་
དཀོན་མཆོག་གསུམ་ལ་ཆོལ༔ འདི་ཕྱིའི་བརྟེན་ས་བླ་མ་ཡི་དམ་མཁའ་འགྲོར་
གྱིས༔ ཐར་པའི་འགྲོ་ས་ལྟ་སྒོམ་སྤྱོད་གསུམ་ཉམས་ལེན་གྱིས༔ བོད་ཀྱི་ལྷ་
སྐལ་ཐུགས་རྗེ་ཆེན་པོ་ལྷ་རུ་ཟུང་༔ མི་དགེ་བཅུ་སྤོངས་དགེ་བ་བཅུ་པོ་དང་དུ་
ལོངས༔ དེ་ལྟར་བྱས་ན་འདིར་བདེ་ཕྱི་མ་ཇེ་བདེར་འགྲོ༔ པདྨ་འབྱུང་
གནས་བདག་ནི་ད་འགྲོ་བས༔ ད་ལྟར་བཞུགས་དང་སླད་ནས་འབྱོན་པ་ཡི༔
བོད་འབངས་སྤྱི་མཐུན་རྣམས་ཀྱི་ཐུགས་ལ་དེ་ལྟར་ཞོག༔ ཅེས་གསུངས་སོ༔
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་
པདྨས་བོད་འབངས་སྤྱི་མཐུན་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་སོ་
དྲུག་པའོ༔
DIO
。



139
ལེའུ་སོ་བདུན་པ། སློབ་དཔོན་ལ་སྤྱན་རས་
གཟིགས་ཀྱི་གདམས་པ་ཞུས་པ༔
དེ་ནས་བོད་ཀྱི་རྗེ་འབངས་རྣམས་ཀྱིས་སློབ་དཔོན་ལ་ཕྱག་དང་བསྐོར་བ་
བྱས་ནས༔ ཁྱད་པར་ལྷ་སྲས་མུ་ཏིག་བཙན་པོས་ཞུས་པ༔ ཨེ་མ་ཧོ༔ སྤྲུལ་
པའི་སྐུ་མཆོག་སློབ་དཔོན་ཆེན་པོ་ལགས༔ བདག་ཅག་རྣམས་ནི་བོད་མཐའ་
འཁོབ་ཀྱི་མི༔ ཆོས་མེད་སློ་མོན་གྱི་རིགས་སུ་སོང་༔ ལས་དགེ་བར་སྤྱོད་པའི་
མི་མེད་པ་ལ༔ སྔ་མའི་རྒྱལ་པོ་སྲོང་བཙན་སྒམ་པོ་ཐུགས་རྗེ་ཆེན་པོའི་སྤྲུལ་པ་
ཡིན་པས༔ ལྷ་ས་འཕྲུལ་སྣང་ར་མོ་ཆེ་ལ་སོགས་པའི༔ མཐའ་འདུལ་དང་
ཡང་འདུལ་གྱི་གཙུག་ལག་ཁང་བརྒྱ་རྩ་བརྒྱད་བཞེངས༔ རྒྱ་གར་ནས་པཎྜི་ཏ་
མང་པོ་སྤྱན་དྲངས་དམ་ཆོས་མང་པོ་བསྒྱུར༔ བོད་ལ་ཤིན་ཏུ་བཀའ་དྲིན་ཆེ་
བར་མཛད༔ དེ་ནས་རྒྱལ་པོ་ཁྲི་སྲོང་ལྡེའུ་བཙན་གྱིས༔ སློབ་དཔོན་ཉིད་ལ་
སོགས་པའི་ རྒྱ་གར་གྱི་པཎྜི་ཏ་མང་པོ་སྤྱན་དྲངས༔ དཔལ་བསམ་ཡས་ལ་
སོགས་པའི་གཙུག་ལག་ཁང་མང་དུ་བཞེངས༔ ཆོས་ཁྲིམས་བཅས་ནས་བོད་
བདེ་བ་ལ་བཀོད་པ་བཀའ་དྲིན་ཆེ ད་རྒྱལ་པོ་ནི་དགུང་དུ་གཤེགས༔ སློབ་
དཔོན་ནི་རྒྱ་གར་ཡུལ་དུ་གཤེགས༔ བོད་མུན་པ་དང་འདྲ་བར་སོང་ནས༔
ཐམས་ཅད་སྐྱབས་ མགོན་ མེད་ པར་ འགྲོ་ སྟེ༔ འདི་ ཤིན་ ཏུ་ ཕམ་ ཆེ་ བས༔
བྱང་ཆུབ་སེམས་དཔའ་སྤྱན་རས་གཟིགས་ཐུགས་རྗེ་ཆེན་པོ་འདི༔ བོད་ཁ་བ་
ཅན་འདིར༔ སྤྱི་མཐུན་གྱི་ལྷར་ཞལ་གྱིས་བཞེས་ནས༔ ཁོང་གིས་འདུལ་
བའི་ཞིང་ཁམས་སུ་ཡིན་པར་གདའ་བས༔ ད་སློབ་དཔོན་གྱིས་ཐུགས་རྗེ་ཆེན་
པོའི་གདམས་པས་འགྲོ་བ་རིགས་དྲུག་གི་སྒོ་བཅད་ནས༔ རྫོགས་པའི་སངས་
རྒྱས་ཀྱི་ཤུལ་སར་འདྲེན་པའི་གདམས་པ་ཞིག་ཐུགས་ལ་འདོགས་པར་ཞུ་འཚལ་



140
༄༅།སློབ་དཔོན་པད་འབྱུང་གི་རྣམ་ཐར།
ཞེས་ཞུས་པས༔ སློབ་དཔོན་གྱིས་གསུངས་པ༔ རྗེ་ལྷ་སྲས་བོད་ཀྱི་རྒྱལ་བློན་
རྣམས་གསོན་དང་༔ བོད་ཁ་བ་ཅན་གྱི་རྒྱལ་ཁམས་འདིར༔ སྔོན་ཡང་དག་
པར་རྫོགས་པའི་སངས་རྒྱས་ཤཱཀྱ་ཐུབ་པའི་དུས་སུ་ཞབས་ཀྱིས་མ་བཅགས
གདུལ་བྱའི་ ཞིང་ ཡང་ མེད༔ དུད་འགྲོའི་ རྒྱལ་ ཁམས་ སུ་ ཡོད༔ དེ་ ནས་
བཅོམ་ལྡན་སྐུ་ཡོངས་སུ་མྱ་ངན་ལས་འདའ་ཀར༔ བྱང་ཆུབ་སེམས་དཔའ་
སྤྱན་རས་གཟིགས་ལ་ལུང་བསྟན་བྱིན་གྱིས་བརླབས༔ སྤྱན་རས་གཟིགས་ཀྱིས་
ཐུགས་ཀྱི་སྤྲུལ་པ་སྤྲེའུ་བྱང་ཆུབ་སེམས་དཔའ་ཞིག་བོད་དུ་བཏང་༔ ལྷ་མོ་སྒྲོལ་
མའི་སྤྲུལ་པ་བྲག་སྲིན་མོ་ཞིག་བོད་དུ་བཏང་སྟེ དེ་གཉིས་ ཕ་དང་མ་རུ་
བསྡེབས་པ་དང༌༔ ཕ་མ་དེ་གཉིས་ལ་ཕྲུ་གུ་བྱུང་ནས༔ གཅིག་ལས་གཅིག་
འཕེལ་བས་བོད་ཀྱི་མི་རྣམས་འཕེལ་བ་ཡིན༔ བོད་ཀྱི་ཕ་སྤྲེའུ་ཡིན་པས༔ ཁ་
སྒྲིན་ལ་ཅོལ་ཆུང་༔ མ་བྲག་སྲིན་མོ་ཡིན་པས་སྙིང་རྗེ་ཆུང་ཞིང་སྡིག་ལ་དགའ་
བས་ཆོས་ལ་གནག་པ་ཡིན༔ འོན་ཀྱང་ཕ་མ་དེ་གཉིས་ཐུགས་རྗེ་ཆེན་པོ་དང་
སྒྲོལ་མ་གཉིས་ཀྱི་སྤྲུལ་པ་ཡིན་ཏེ༔ དེ་གཉིས་མིན་པས་མི་ཐུལ་བས༔ དེ་ལ་
ཐུགས་རྗེ་ཆེན་པོའི་གདམས་པ་ཞུས་པ་ཤིན་ཏུ་ལེགས་སོ༔ ངས་ཀྱང་ཐུགས་རྗེ་
ཆེན་པོ་ སྤྱན་ རས་ གཟིགས་ ཀྱི་གདམས་ པ་ བཤད་ པར་ བྱའོ་ གསུངས་ ནས༔
ཐུགས་རྗེ་ཆེན་པོའི་གདམས་ པ་ཐུན་མོང་དང་ཁྱད་ པར་ གཉིས་ སུ་ཕྱེ་ནས༔
རྒྱུད་ལུང་སྒྲུབ་ཐབས་ལས་ཚོགས་དང་བཅས་རྒྱལ་བློན་རྣམས་ལ་གསུངས་སོ༔
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་
ལ་རྒྱལ་བློན་རྗེ་འབངས་རྣམས་ཀྱིས་བྱང་ཆུབ་སེམས་དཔའ་སྤྱན་རས་གཟིགས་
ཀྱི་གདམས་པ་ཞུས་པའི་ལེའུ་སྟེ་སོ་བདུན་པའོ༔



141
ལེའུ་སོ་བརྒྱད་པ། ཐུགས་རྗེ་ཆེན་པོས་རིགས་
དྲུག་གི་སེམས་ཅན་ལ་གཟིགས་པ།
00
དེ་ནས་སློབ་དཔོན་པདྨ་འབྱུང་གནས་ཀྱིས༔ བོད་ཀྱི་ལྷ་སྲས་རྒྱལ་བློན་
རྣམས་ལ་བཀའ་སྩལ་པ༔ ཇོ་བོ་ཐུགས་རྗེ་ཆེན་པོ་སྤྱན་རས་གཟིགས་འདི༔
འགྲོ་བ་རིགས་དྲུག་ལ་ཐུགས་རྗེས་རྒྱུན་མི་འཆད་པར་གཟིགས་པ་ཡིན་ནོ
ཐུགས་རྗེ་ནི་སྙིང་རྗེ་སྟེ༔ སེམས་ཅན་ལ་དམིགས་པའི་སྙིང་རྗེ་ནི༔ འགྲོ་བ་
རིགས་དྲུག་ལ་མས་བུ་གཅིག་བུ་ལ་སྙིང་བརྩེ་བ་ལྟར༔ ཐུགས་རྗེས་འགྲོ་བ་
རིགས་དྲུག་ གི་ སེམས་ ཅན་ རྣམས༔ སྡུག་བསྔལ་ གྱིས་ གདུང་ བ་ ལ་ བཟོད་
ཐབས་མེད་པར་གཟིགས་སོ༔ ཆོས་ལ་དམིགས་པའི་སྙིང་རྗེ་ནི༔ ཨོཾ་མ་ཎི་
པདྨེ་ཧཱུྃ༔ ཅེས་པའི་ཡི་གེ་དྲུག་པ་འདི༔ ཨོཾ་གྱིས་ལྷ་ཕམ་ལྟུང་གི་སྡུག་བསྔལ་
ཞི་བར་བྱས་ནས་བདེ་བ་འཐོབ༔ མས་ལྷ་མ་ཡིན་འཐབ་རྩོད་ཀྱི་སྡུག་བསྔལ་ཞི་
བར་བྱས་ནས་བདེ་བ་འཐོབ༔ ཎིས་མི་བྲེལ་ཕོང་གི་སྡུག་བསྔལ་ཞི་བར་བྱས་
ནས་བདེ་བ་འཐོབ༔ པད་ཀྱིས་བྱོལ་སོང་གླེན་ལྐུག་གི་སྡུག་བསྔལ་ཞི་བར་བྱས་
ནས་བདེ་བ་འཐོབ༔ མེས་ཡི་དྭགས་བཀྲེས་སྐོམ་གྱི་སྡུག་བསྔལ་ཞི་བར་བྱས་
ནས་བདེ་བ་འཐོབ༔ ཧཱུྃ་གིས་དམྱལ་བ་ཚ་གྲང་གི་སྡུག་བསྔལ་ཞི་བར་བྱས་ནས་
བདེ་བ་འཐོབ༔ དེ་ཡང་རྒྱལ་པོས་གཙོ་བྱས་རྣམས་དགེ་བཅུ་སྤྱད་པས་མཐོ་
རིས་ལྷའི་གོ་འཕང་འཐོབ་སྟེ༔ ལྷའི་གོ་འཕང་ཐོབ་ཀྱང་སྡུག་བསྔལ་ལས་མ་
འདས་ཏེ༔ ལྷ་ཚེ་འཕོ་བའི་དུས་སུ་ལྟུང་བའི་སྡུག་བསྔལ་འབྱུང་སྟེ༔ ལུས་ལ་
དྲི་མི་ཞིམ་པ་བྲོ༔ ལུས་ཀྱི་འོད་འཆོར༔ མ་རྨོས་པའི་ལོ་ཏོག་དང༌༔ ཁྲུས་
ཀྱི་རྫིང་བུ་སྐམ༔ ཅང་ཤེས་ཀྱི་རྟ་དང་འདོད་འཇོའི་བ་ཡང་སྟོར༔ མངོན་
པར་ཤེས་པས་ལྷའི་བསོད་ནམས་ཀྱང་ཟད༔ ངན་སོང་དུ་ལྟུང་བ་མཐོང་བའི་



142
༄༅།སློབ་དཔོན་པད་འབྱུང་གི་རྣམ་ཐར།
སྡུག་བསྔལ་བཟོད་གླགས་མེད་པ་དེ་ཇོ་བོ་ཐུགས་རྗེ་ཆེན་པོའི་སྤྱན་གྱིས་གཟིགས་
སོ༔ ཁོང་ཁྲོ་དང་ཕྲག་དོག་གཙོ་བོར་བྱས་ནས་རྒྱུ་མི་དགེ་བཅུ་སྤྱད་པས༔ ལྷ་
མ་ཡིན་ཏུ་སྐྱེ་སྟེ༔ ལྷ་དང་ལྷ་མ་ཡིན་འཐབ་པའི་དུས་སུ༔ ལྷ་བསོད་ནམས་
ཆེ་བས་ལྷ་མ་ཡིན་ཕམ་པ་མང་བ་སྟེ༔ མཚོན་ཆའི་འཁོར་ལོས་སྣད་པ་དང་༔
སྨྲས་[རྨས]པ་དང་༔ ཤི་བ་དང་༔ འདྲད་པ་དང༌༔ ལྷ་མ་ཡིན་རང་ནང་
འཐབ་པ་དང་ རྩོད་པ་དང་སྡུག་བསྔལ་དྲག་པོ་བཟོད་དཀའ་བ་དང་༔ ཚེ་
འཕོས་ནས་ངན་སོང་དུ་ལྟུང་བ་རང་གིས་ཤེས་ནས་སྡུག་བསྔལ་ཤིན་ཏུ་ཆེའོ༔
མི་རུ་སྐྱེས་ཀྱང་སྡུག་བསྔལ་ལས་མ་འདས་ཏེ༔ དང་པོ་སྐྱེ་བའི་སྡུག་བསྔལ་ཡང་
༔ མ་ཡི་ཁོང་དུ་གནས་པའི་སྡུག་བསྔལ་ལ་མས་བཏེགས་པ་ཙ་ན་གཡང་ལ་
བཏེགས་པ་དང་འདྲ་བ༔ མ་འགྲངས་ཙ་ན་བྲག་བར་དུ་བཅར་བ་དང་འདྲ་
བ༔ མ་ལྡངས་ཙ་ན་རླུང་ལ་འཕྱར་བ་དང་འདྲ་བ༔ མ་ཉལ་ཙ་ན་རིས་
མནན་པ་དང་འདྲ་བ༔ དྲག་ཤུལ་དང་ལྡངས་དུབ་བྱེད་ཙ་ན་ལུས་པོ་ཆད་པ་
དང་འདྲ་བ༔ སྐྱེས་ཙ་ན་འཚུབས་ལ་ཁད་པགས་པ་བཤུས་པ་དང་འདྲ་བ༔
བུད་ཙ་ན་ཆེར་ཕུང་ནང་དུ་བསྐྱུར་བ་དང་འདྲ་བ༔ མས་བླངས་ཙ་ན་བྱིའུ་
ཕྲུག་ཁྲས་ཁྱེར་བ་དང་འདྲ་བའོ༔ དེ་ནས་ཆེར་སྐྱེས་ཏེ་གཞོན་དར་གྱི་དུས་སུ༔
སོ་ནམ་ལས་ཀ་རྩོལ་སྒྲུབ་འགྲོ་འདུག་བྲེལ་ཕོངས་ལ་སོགས་སྡུག་བསྔལ་བསམ་
གྱིས་མི་ཁྱབ་ བོ༔ རྒས་ པའི་ སྡུག་ བསྔལ་ནི་ལུས་འབྱུང་ བ་ ཟད་ པ་ དང༌ །
བཀྲག་མདངས་ཤོར༔ དབང་པོ་ཉམས༔ མིག་མི་གསལ༔ རྣ་བ་འོན༔
སྣ་ཆུ་འཛག སོ་བུད༔ ལྕེ་དིག༔ ལངས་ན་མི་ཐེགས༔ སྡོད་ན་ལུས་
རྡེབ༔ བུ་ཚ་དང་མིའི་སྙིང་དུ་མི་སྡུག རྒས་སྙམ་པའི་སྡུག་བསྔལ་རང་གིས་
ཚོར༔ འཆི་བའི་སྡུག་བསྔལ་གཅེས་པར་བྱས་པའི་ལུས་བོར༔ འདུས་པའི་
གྲོགས་དང་བྲལ༔ བུ་ཚ་དང་འཁོར་གཡོག་ཕྱི་རུ་འཇོག༔ ནོར་རྫས་ཅི་ཙམ་
ཡོད་ཀྱང་འཁྱེར་དབང་མེད༔ ལུས་རྡོ་བཞིན་དུ་བོར༔ སེམས་རིག་པ་འདི་
ངན་སོང་དུ་འཁྱམས་དགོས་པས་སྡུག་བསྔལ་ལོ༔ མ་ཤི་ཤི་བའི་བར་དུ་ཡང་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 143
མེད་པ་བཙལ་གྱིས་མི་རྙེད་པའི་སྡུག་བསྔལ་ལྟོགས་ཤིང་ཐང་ཆད༔ ཡོད་པས་
འཚོ་སྐྱོང་མི་ཐུབ་པའི་སྡུག་བསྔལ༔ དགྲ་མི་ཐུབ་ཀྱི་དོགས་པས་ཁོང་ནས་མེ་
འབར༔ གཉེན་ མ་ འཁྱོངས་ ཀྱི་ དོགས་ ནས་ སེམས་ཁྲལ་ ཆེ༔ བུ་ མི་ སོས་
དོགས་པ༔ བུ་མོ་མི་ལྗོངས་ཀྱི་དོགས་པ༔ སོ་ནམ་རྒྱུན་དུ་བྱེད་པ་ལ་བྲེལ་ལ་
ཐང་ཆད་པས་སྡུག་བསྔལ་ལོ༔ མི་དགེ་བཅུ་སྤྱད་པས་ངན་སོང་དུ་སོང་སྟེ༔
ཤིན་ཏུ་སྡུག་བསྔལ་ལས་མ་འདས་སོ༔ བྱོལ་སོང་དུ་སྐྱེས་པ་རྣམས་ཀྱང་སྡུག་
བསྔལ་ལས་མ་འདས་ཏེ༔ མིས་བཀོལ་བ་དང༌༔ རྨོས་རྨོ་བ་དང་༔ ཁལ་
འགེལ་བ་དང་༔ གསོད་པ་དང་༔ བདག་པོ་མེད་པ་རྣམས་ཀྱང་༔ རྔོན་
པས་རི་དྭགས་གསོད་པ་དང་༔ ཉ་བས་རྔོན་པ་དང༌༔ གཅན་ཟན་གཅིག་
གིས་གཅིག་གསོད་པ་དང༌༔ ཁྱད་པར་དུ་མཐའི་རྒྱ་མཚོ་ལ་ཆང་ནང་གི་སྦྲང་
མ་ཙམ་ཡོད་པ་དེ༔ གཅིག་གིས་གཅིག་གསོད་པ་དང༌༔ ཆུང་གིས་ཆེ་བ་
གསོད་པ་དང་༔ རྟ་བོང་ལ་སྦྲང་བུ་འདུས་པ་ལྟར་དང་༔ ཉིང་ཤ་ཉིང་གིས་
ཟ་བ་དང་༔ དེ་ལ་སོགས་པའི་སྡུག་བསྔལ་བསམ་གྱིས་མི་ཁྱབ་བོ༔ ཡི་དྭགས་
སུ་སྐྱེས་པ་རྣམས་ཀྱང་སྡུག་བསྔལ་ལས་མ་འདས་ཏེ༔ ཟས་ལྕགས་བསྲེགས་སུ་
མཐོང་བ་དང་༔ སྐོམ་ནི་རྣག་ཁྲག་ཏུ་མཐོང་བ་དང་༔ ལྟོར་ཟས་སོང་བས་
ལུས་སྲེག་པ་དང༌༔ ཟས་སྐོམ་མི་རྙེད་པའི་ སྡུག་བསྔལ་དང༌༔ རྙེད་ཀྱང་
མགྲིན་པར་མི་ཤོང་བ་དང༌༔ ཤོངས་ཀྱང་ལྟོ་བ་མི་ཁེངས་པ་དང་༔ ཟས་ལ་
ཟ་དབང་མེད་པར་སྲུང་མ་ཡོད་པ་དང་༔ ཟས་རྙེད་ཀྱང་གཞན་གྱིས་འཕྲོག་ཏུ་
འོང་བ་དང་༔ ནམ་མཁའ་ལ་རྒྱུ་བའི་ཡི་དྭགས་བྱ་བ་རང་ལ་རང་དབང་མེད་
པ་མི་ལ་གནོད་པ་སྐྱེལ་བར་བྱེད་པ་དང༌༔ གཤིན་དང་བསེ་རག་བྱ་བ་རང་
ནད་གང་གིས་ཤི་བ་དེ་དང་མ་བྲལ་ནས༔ མི་ལ་ནད་ངེས་མནར་འཇུག་པ་
དང་༔ བརྡུངས་གཏག་གཞན་གྱིས༔ བྱས་པས་རང་ལ་སྡུག་བསྔལ་དཔག་
ཏུ་མེད་པ་ཡོད་དོ༔ སེམས་ཅན་དམྱལ་བར་སྐྱེས་པ་རྣམས༔ ཚ་གྲང་གི་སྡུག་
བསྔལ་བསམ་གྱིས་མི་ཁྱབ་སྟེ༔ ཚ་བའི་དམྱལ་བ་བརྒྱད་ལ་ཡང་སོས་བྱ་བ་ཞག་



144
༄༅།སློབ་དཔོན་པད་འབྱུང་གི་རྣམ་ཐར།
རེ་ལ་ལན་བརྒྱ་བརྒྱ་སོས༔ ལན་བརྒྱ་བརྒྱ་ཤི་བ་ཡོད༔ ཐིག་ནག་བྱ་བ་ལུས་
ཕྱེད་དུ་ཐིག་གདབ་ནས་དམྱལ་དཔོན་གྱིས་སོག་ལེས་དྲ་བ་ཡོད་དོ༔ བསྡུས་
འཇོམས་བྱ་བ་ན་ལྕགས་ཀྱི་གཏུན་བུང་དུ་གཏུན་བུས་བརྡུང་བ་ཡོད་དོ༔ ངུ་
འབོད་བྱ་བ་སྐེ་ནས་ཐག་པ་བཏགས་ནས་འོ་དོད་འབོད་པ་ཡོད་དོ༔ ངུ་འབོད་
ཆེན་པོ་བྱ་བ་ལྕགས་ཀྱི་སྒྲོམ་མེ་འབར་བར་བཅུག་ནས་ཆོ་ངེས་འདེབས་པ་ཡོད་
དོ༔ ཚ་བ་བྱ་བཟངས་རྒྱ་མ་ཁལ་ཚད་དུ་བཅུག་ནས་འཚོད་པ་ཡོད་དོ༔ ངུ་
འབོད་ཆེན་པོ་བྱ་བ་ལྕགས་ཀྱི་ཁང་དང་༔ འཚོད་པ་ཡོད་དོ༔ མནར་མེད་བྱ་
བ་ལས་ཀྱི་རླུང་གིས་མནན་པས་སྡུག་བསྔལ་སྐད་ཅིག་ཙམ་ཡང་བཟོད་གླགས་
མེད་དོ༔ གྲང་བའི་དམྱལ་བ་བརྒྱད་ནི༔ ཨ་ཆུ་བྱ་བ་འཁྱགས་ནས་སྐད་ངན་
ཤོར་བ་དང་༔ ཆུ་བུར་ཅན་བྱ་བ་ལས་ཀྱི་ལྷགས་པས་ཆུ་བུར་ཐག་ཐུག་འབྱུང་
བ་དང་༔ ཆུ་བུར་བརྡོལ་བྱ་བ་ཆུ་བུར་བརྡོལ་ནས་ཆུ་སེར་འབབས་པ་དང་༔
སོ་ཐམ་ཐམ་པ་བྱ་བ་འཁྱགས་ནས་སོ་སྒྲ་ཏོག་ཏོག་པ་དང༌༔ ཨུཏྤལ་ལྟར་གས་
པ་བྱ་བ་འཁྱགས་ནས་ཚལ་པ་བཞིར་གས་པ་དང་༔ ཨུཏྤལ་ཆེན་པོ་ལྟར་གས་
པ་བྱ་བ་ལུས་ཚལ་པ་བརྒྱད་དུ་གས་པ་དང༌༔ པདྨ་ལྟར་རགས་པ་བྱ་བ་ལུས་
ཚལ་པ་བཅུ་དྲུག་ཏུ་གས་པ་དང་༔ པདྨ་ཆེན་པོ་ལྟར་གས་པ་བྱ་བ་འཁྱགས་
ནས་ལུས་ཚལ་པ་སུམ་ཅུ་རྩ་གཉིས་སུ་གས་པའོ༔ ཉི་ཚེ་བ་བྱ་བ་ནི་ཉིན་མོ་སྡུག་
བསྔལ་ཞིང་མཚན་མོ་འཆི་བ༔ ཉིན་འཁོར་བ་བྱ་བ་ཉིན་མོ་ལན་བརྒྱ་ཤི་བའོ༔
ཐུན་མོང་གི་སྡུག་བསྔལ་བ་བྱ་བ་མེ་མ་མུར་གྱི་འོབས་ལ་པུས་ནུབ་ཙམ་དུ་འགྲོ་
དགོས་པ་དང་༔ རོ་མྱགས་ཀྱི་འདམ་ལ་འགྲོ་དགོས་པ་དང༌༔ སྤུ་གྲིའི་ལམ་
གྱིས་ཤ་རུས་གཅོད་པ་དང་༔ རལ་གྲིའི་ཆར་བ་འབེབས་པ་དང་༔ ལྕགས་ཀྱི་
ཤལ་མ་ལི་བྱ་བ་ལྕགས་ཀྱི་ཐུར་མ་སོར་བཅུ་དྲུག་རེ་ཡོད་པའི་རི་ལ་ཡར་བཤལ་
མར་བཤལ་བྱེད་པ་དང་ དེ་ལ་སོགས་པའི་དམྱལ་བའི་སྡུག་བསྔལ་དཔག་ཏུ་
མེད་པ་ཡོད་དོ༔ དེ་ལྟར་འགྲོ་དྲུག་སྡུག་བསྔལ་གྱི་རང་བཞིན་ལས་མ་འདས་པ་
དེ་ལ༔ ཇོ་བོ་ཐུགས་རྗེ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གི་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 145
སྤྱན་གྱིས་དུས་རྒྱུན་ཆད་མེད་པར་གཟིགས་སོ༔ དམིགས་པ་མེད་པའི་སྙིང་རྗེ་
ནི༔ འགྲོ་དྲུག་འཁོར་བའི་སྡུག་བསྔལ་རྒྱུན་གཅོད་པར་གཟིགས་སོ༔ ཨོཾ་མ་
ཎི་པདྨེ་ཧཱུྃ༔ ཞེས་པས༔ ཨཾ་ གྱིས་ལྷར་སྐྱེ་བའི་གཡང་ས་བཅད་ནས་ ལྷའི་
གནས་སྟོང༌༔ མས་ལྷ་མ་ཡིན་དུ་སྐྱེ་བའི་གཡང་ས་བཅད་ནས་ལྷམ་ཡིན་གྱི་
གནས་སྟོང་ ༔ མས་ལྷ་མ་ཡིན་དུ་སྐྱེ་བའི་གཡང་ས་བཅད་ནས་ལྷམ་ཡིན་གྱི་
གནས་སྟོང༌༔ ཎིས་ མིར་སྐྱེ་བའི་གཡང་ས་བཅད་ནས་ མིའི་གནས་ སྟོང་
པད་ཀྱིས་བྱོལ་སོང་དུ་སྐྱེ་བའི་གཡང་ས་བཅད་ནས་བྱོལ་སོང་གི་གནས་སྟོང་༔
མེས་ཡི་དྭགས་སུ་སྐྱེ་བའི་གཡང་ས་བཅད་ནས་ཡི་དྭགས་ཀྱི་གནས་སྟོང་༔ ཧཱུྃ་
གིས་དམྱལ་བའི་གཡང་ས་བཅད་ནས་དམྱལ་བའི་གནས་སྟོང་༔ འགྲོ་དྲུག་གི་
གནས་ སྟོང་ པར་ བྱས་ ནས༔ འཁོར་ བའི་ གནས་ སྟོང་ ནས་ ཀ་ དག་ སྟེ༔
སངས་རྒྱས་ཀྱི་ཞིང་དུ་འདྲེན་པར་བྱེད་ནུས་པ་ནི༔ ཐུགས་རྗེ་ཆེན་པོའི་ཡང་
སྙིང་ཡི་གེ་དྲུག་པ་ཡིན་ནོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་
མེད་པ་ལས༔ ཐུགས་རྗེ་ཆེན་པོས་སྙིང་རྗེ་གསུམ་གྱིས་རིགས་དྲུག་གི་སེམས་
ཅན་ལ་ཐུགས་རྗེས་གཟིགས་པའི་ལེའུ་སྟེ་སོ་བརྒྱད་པའོ༔



146
ལེའུ་སོ་དགུ་པ། ཡི་གེ་དྲུག་མའི་ཕན་ཡོན་བཤད་པ།
དེ་ནས་སློབ་དཔོན་པདྨས་བོད་ཀྱི་ལྷ་སྲས་རྗེ་འབངས་རྣམས་ལ་གསུངས་
པ༔ ཀྱི་བོད་ཀྱི་ལྷ་སྲས་རྗེ་འབངས་རྣམས་གསོན་ཅིག ཨོཾ་མ་ཎི་པདྨེ་ཧཱུྃ
ཞེས་པ་ནི་ཐུགས་རྗེ་ཆེན་པོའི་ཡང་སྙིང་ཡིན་པས༔ འདི་ལན་གཅིག་བརྗོད་
པའི་བསོད་ནམས་ནི༔ གྲངས་ཀྱིས་མི་ཆོད་དོ༔ ཀུ་མུ་དའི་ས་བོན་གཅིག་
ལས་གྱེས་པ་བསམ་གྱིས་མི་ཁྱབ་སྟེ༔ དེ་བས་ཀྱང་ཡི་གེ་དྲུག་པ་ལན་གཅིག་
བརྗོད་པའི་བསོད་ནམས་འཕེལ་ཆེའོ༔ ཏིལ་གཅིག་ལ་ཡང་མང་པོ་འཕེལ་ཏེ
དེ་བས་ཀྱང་ཡི་གེ་དྲུག་པ་ལན་གཅིག་བརྗོད་པའི་བསོད་ནམས་འཕེལ་ཆེའོ༔
བ་ཚྭ་ཅན་གྱི་རྒྱ་མཚོ་ལ་ཆུ་བོ་བཞི་ལ་སོགས་པའི་ཆུ་བྲན་གྲངས་ཀྱིས་མི་ལངས་པ་
འབབས་ཏེ༔ དེ་བས་ཀྱང་ཡི་གེ་དྲུག་པ་ལན་གཅིག་བཟླས་པའི་བསོད་ནམས་
འཕེལ་ཆེའོ༔ ཡིད་བཞིན་ནོར་བུ་རིན་པོ་ཆེ་ལ་གསོལ་བ་ བཏབ་ན་དགོས་
འདོད་ཐམས་ཅད་འབྱུང་སྟེ༔ དེ་བས་ཀྱང་ཡི་གེ་དྲུག་པ་ལན་གཅིག་བཟླས་
བའི་བསོད་ནམས་འཕེལ་ཆེའོ༔ ཨོཾ་མ་ཎི་པདྨེ་ཧཱུྃ༔ ལོ་བཅུ་གཉིས་ལ་ཆར་པ་
འབབས་པའི་ཆར་འབྲུའི་གྲངས་ནི་བགྲང་བར་ནུས་ཀྱི༔ ཡི་གེ་དྲུག་པ་ལན་
གཅིག་བརྗོད་ པའི་ བསོད་ནམས་ནི་བགྲང་ བར་ མི་ནུས་ སོ༔ གླིང་ བཞིར་
བཏབ་པའི་འབྲུ་ཐམས་ཅད་ནི་བགྲང་བར་ནུས་ཀྱི༔ ཡི་གེ་དྲུག་པ་ལན་གཅིག་
བརྗོད་པའི་བསོད་ནམས་ནི་བགྲང་བར་མི་ནུས་སོ༔ ཕྱིའི་རྒྱ་མཚོའི་ཆུ་ཐམས་
ཅད་ཐིགས་པ་རེ་རེ་བགྲང་བར་ནུས་ཀྱི༔ ཡི་གེ་དྲུག་པ་ལན་གཅིག་བརྗོད་པའི་
བསོད་ནམས་ནི་བགྲད་པར་མི་ནུས་སོ༔ དུད་འགྲོ་སེམས་ཅན་ལུས་ཡོད་དོ་
ཅོག་གི་སྤུ་རེ་རེ་ནས་བགྲང་བར་ནུས་ཀྱི༔ ཡི་གེ་དྲུག་པ་ལན་གཅིག་བརྗོད་
པའི་བསོད་ནམས་ནི་བགྲང་བར་མི་ནུས་སོ༔ ཨོཾ་མ་ཎི་པདྨེ་ཧཱུྃ༔ ཡི་གེ་དྲུག་
i=



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 147
པ་འདི་ཐུགས་རྗེ་ཆེན་པོའི་ཡང་སྙིང་ཡིན་པས༔ རྡོ་རྗེ་གནམ་ལྕགས་ཀྱི་རི་བོ་
དཔག་ཚད་བརྒྱད་ཁྲི་བཞི་སྟོང་ཡོང་བ་ལ༔ ཀཱ་ཤི་ཀཱ་ཡི་རས་འཇམ་པོས་བསྐལ་
བ་རེ་རེ་ལ་ལན་རེ་ཕྱིས་ཀྱང་ཟད་པར་ནུས་ཀྱི༔ ཡི་གེ་དྲུག་པ་ལན་གཅིག་
བཟླས་པའི་བསོད་ནམས་ནི་ཟད་པར་མི་ནུས་སོ༔ དབུས་ཀྱི་རི་བོ་མཆོག་རབ་
ལ་སྲིན་བུ་མེ་རུ་ཙེས་ཟོས་ཀྱང་ཟད་པར་ནུས་ཀྱིས༔ ཡི་གེ་དྲུག་པ་ལན་གཅིག་
བཟླས་པའི་བསོད་ནམས་ནི་ཟད་པར་མི་ནུས་ སོ༔ ཆུ་བོ་གངྒའི་བྱེ་མ་ལ།
བྱིའུ་ཏི་ཏོའི་མཆུས་གཏོར་ནས་ཟང་པར་ནུས་ཀྱིས༔ ཡི་གེ་དྲུག་པ་ལན་གཅིག་
བཟླས་པའི་བསོད་ནམས་ནི་ཟད་པར་མི་ནུས་ སོ༔ གླིང་བཞི་རི་རབ་དང་
བཅས་པའི་ས་སྐྱི་སེར་རླུང་གིས་གཏོར་ཡང་ཟད་པར་ནུས་ཀྱིས༔ ཡི་གེ་དྲུག་པ་
ལན་གཅིག་བཟླས་པའི་བསོད་ནམས་ནི་ཟད་པར་མི་ནུས་སོ༔ ཨོཾ་མ་ཎི་པདྨེ་
ཧཱུྃ༔ འཇིག་རྟེན་གྱི་ཁམས་ཐམས་ཅད་སངས་རྒྱས་ཀྱི་རིང་བསྲེལ་གྱིས་གང་
བའི་རིན་པོ་ཆེ་སྣ་བདུན་ལས་གྲུབ་པའི་མཆོད་རྟེན་བྱས་ཏེ༔ དེ་ལ་མཆོད་པ་
རྒྱུན་མི་འཆད་པར་བྱས་པའི་བསོད་ནམས་ནི་བགྲང་བར་ནུས་ཀྱི༔ ཡི་གེ་དྲུག་
པ་ལན་གཅིག་བཟླས་པའི་བསོད་ནམས་ནི་བགྲང་བར་མི་ནུས་སོ༔
འཇིག་རྟེན་གྱི་ཁམས་ཀྱི་བྱེ་མ་སྙེད་དང་མཉམ་པ་ཐམས་ཅད་ནི་སངས་
རྒྱས་དང་སངས་རྒྱས་ཀྱི་ཞིང་ཁམས་སུ་གྱུར་བ་ལ༔ དེ་ལ་སྤོས་དང་མར་མེ་
དང་བྱུག་པ་དང་ཞབས་བསིལ་དང་རོལ་མོ་ལ་སོགས་པའི་མཆོད་པ་རྒྱུན་མི་
འཆད་པར་བྱས་པའི་བསོད་ནམས་ཀྱི་ཚད་ནི་བགྲང་བར་ནུས་ཀྱི༔ ཡི་གེ་དྲུག་
པ་ལན་གཅིག་བཟླས་པའི་བསོད་ནམས་ནི་བགྲང་བར་མི་ནུས་སོ༔ ཨོཾ་མ་ཎི་
པདྨེ་ཧཱུྃ༔ ཅེས་པའི་ཡི་གེ་དྲུག་པ་འདི་འཕགས་པ་སྤྱན་རས་གཟིགས་ཀྱི་ཐུགས་
ཀྱི་ཡང་སྙིང་ཡིན་པས༔ ཞག་རེ་ལ་ལན་བརྒྱ་རྩ་བརྒྱད་རེ་བཟླས་ན་ངན་སོང་
གསུམ་དུ་མི་སྐྱེ་སྟེ༔ སྐྱེ་བ་ཕྱི་མར་མི་ལུས་ཐོབ་ནས་ འཕགས་པ་སྤྱན་རས་
གཟིགས་ཀྱི་ཞལ་མངོན་པར་མཐོང་བར་འགྱུར་རོ༔ ལན་ཉི་ཤུ་རྩ་གཅིག་རྟག་
དུ་དག་པར་བཟླས་ན༔ ཡིད་གཞུངས་པར་འགྱུར་རོ༔ ཐོས་པ་འཛིན་པར་



148
༄༅།སློབ་དཔོན་པད་འབྱུང་གི་རྣམ་ཐར།
--
-
-
-
འགྱུར་རོ༔ དབྱངས་ སྙན་ པར་ འགྱུར་ རོ༔ ཆོས་ ཐམས་ ཅད་ ཀྱི་དོན་ལ་
མཁས་པར་འགྱུར་རོ༔ ཞག་རེ་ལ་ལན་བདུན་བདུན་བཟླས་ན་སྡིག་པ་ཐམས་
ཅད་འདག་པར་འགྱུར་རོ༔ སྒྲིབ་པ་ཐམས་ཅད་བྱང་བར་འགྱུར་རོ༔ ཚེ་
རབས་གང་དང་གང་དུ་སྐྱེས་ཀྱང་༔ འཕགས་པ་སྤྱན་རས་གཟིགས་དང་མི་
འབྲལ་བར་འགྱུར་རོ༔ མི་གང་དག་ནད་གདོན་གྱིས་གཟིར་བ་ལ༔ འཇིག་
རྟེན་གྱི་རྐྱེན་ཟློག་རིམ་གྲོ་ཅི་བྱས་པ་བས་ཀྱང་ཡི་གེ་དྲུག་པའི་བསོད་ནམས་ཀྱིས་
བཟློག་པ་ཆེའོ༔ སྨན་དཔྱད་དང་བཅོས་ཀ་ཅི་བྱས་པ་བས་ཀྱང་༔ ཡི་གེ་དྲུག་
པ་ནད་གདོན་ལ་གཉེན་པོར་ཆེའོ༔ ཡི་གེ་དྲུག་ པའི་ཡོན་ཏན་ནི༔ དུས་
གསུམ་གྱི་སངས་རྒྱས་ཀྱིས་ཀྱང་བརྗོད་པར་མི་ནུས་ཚད་ལས་འདས་སོ༔ དེ་
ཅིའི་ཕྱིར་ཞེ་ན༔ བྱང་ཆུབ་སེམས་དཔའ་འཕགས་པ་སྤྱན་རས་གཟིགས་ཀྱིས་
འགྲོ་དྲུག་ལ་ཐུགས་རྗེས་རྒྱུན་མི་འཆད་པར་གཟིགས་པའི་ཐུགས་ཀྱི་ཡང་སྙིང་
ཡིན་པས༔ སེམས་ཅན་ཐམས་ཅད་འཁོར་བ་ལས་སྒྲོལ་བར་བྱེད་པ་ཡིན་ནོ
ཕྱི་རབས་རྗེ་འབངས་རྣམས༔ ཡི་དམ་ཐུགས་རྗེ་ཆེན་པོར་ཟུང་ཞིག༔ སྙིང་
པོ་ཡི་གེ་དྲུག་པ་ཟློས་ཤིག༔ ངན་སོང་དུ་འགྲོ་བའི་དོགས་པ་མེད་དོ༔ བོད་
ཁ་བ་ཅན་གྱི་ལྷ་སྐལ་ཡིན་པས༔ དད་གུས་མོས་པའི་སྒོ་ནས་གསོལ་པ་ཐོབ་
ཅིག༔ བྱིན་རླབས་དངོས་གྲུབ་འབྱུང་གི ཡིད་གཉིས་དང་ཐེ་ཚོམ་མ་བྱེད་
ཅིག༔ ཆོས་འདི་ལས་ཟབ་པ་དང༌༔ མྱུར་བ་ནི་དུས་གསུམ་གྱི་སངས་རྒྱས་
ཀྱིས་མ་གསུངས་ ཏེ༔ པདྨ་ འབྱུང་གནས་ བདག་ གིས་ མི་ ཤེས་ སོ༔ པདྨ་
འབྱུང་གནས་བདག་ནི་ད་འགྲོ་བས༔ ད་ལྟར་བཞུགས་དང་སླད་ནས་འབྱོན་
པ་ཡི༔ བོད་ཀྱི་སློབ་མ་རྗེ་འབངས་ཀུན་གྱི་ཐུགས་ལ་དེ་ལྟར་ཞོག༔ ཅེས་
གསུངས་སོ༔ བོད་ཀྱི་རྗེ་འབངས་ ཐམས་ ཅད་རབ་ཏུ་དགའ་ནས༔ ཕྱག་
གྱང་འགྱེལ་བ་ལྟར་འཚལ་ལོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་
དྲི་མ་མེད་པ་ལས༔ ཐུགས་རྗེ་ཆེན་པོའི་ཡི་གེ་དྲུག་པའི་ཕན་ཡོན་བཤད་པའི་
ལེའུ་སྟེ་སོ་དགུ་པའོ༔



149
ལེའུ་བཞི་བཅུ་པ། སློབ་དཔོན་གྱིས་ཕྱག་ལེན་
མགུར་དུ་གསུངས་པ།
དེ་ནས་སློབ་དཔོན་ལྷོ་ནུབ་སྲིན་པོའི་ཁ་གནོན་དུ་གཤེགས་པ་ལ༔ བོད་
ཀྱི་རྗེ་འབངས་སློབ་མ་རྣམས་ཀྱིས་མང་ཡུལ་གྱི་ལ་ ཀར་སྐྱེལ་ཐུང་བྱས་ནས༔
ཕྱག་འཚལ་བའི་དུས་དུ༔ སློབ་ དཔོན་ ཉི་མའི་ཟེར་ལ་ཆིབས་ནས་ མགུར་
གསུངས་པ༔ བདག་ཨུ་རྒྱན་པདྨ་འབྱུང་གནས་ཀྱིས༔ འཛམ་གླིང་འཇིག་
རྟེན་འདི་རུ་ཕྱིན༔ བསྡུ་བ་རྣམ་བཞིའི་ཕྲིན་ལས་ཀྱིས༔ གདུལ་བྱ་སྨིན་གྲོལ་
རྫོགས་པར་བྱས༔ ད་ནི་རྒྱ་གར་ཡུལ་དུ་འགྲོ༔ འགྲོ་བའི་འགྲོ་ལུགས་འདི་
ལྟར་ལགས༔ ང་སྨྲ་བསམ་བརྗོད་འདས་ཀྱི་རྣལ་འབྱོར་པ༔ མཐའ་བྲལ་ལྟ་
བའི་ཐང་ལ་འགྲོ༔ ལྟ་བའི་ཐང་ལ་འགྲོ་ཙ་ན༔ སྣང་སྲིད་ཆོས་སྐུར་འཁྱེར་
ནས་འགྲོ༔ ང་སྣང་སྟོང་འོད་གསལ་རྣལ་འབྱོར་བ༔ བདེ་སྟོང་སྒོམ་པའི་
ཐང་ལ་འགྲོ༔ སྒོམ་པའི་ཐང་ལ་འགྲོ་ཙ་ན༔ མཉམ་བཞག་རྗེས་ཐོབ་མེད་
ཐང་ལ་འགྲོ༔ སྤྱོད་པའི་ཐང་ལ་འགྲོ་ཙ་ན༔ རོ་སྙོམས་བླང་དོར་མེད་པར་
འགྲོ༔ ང་མ་བཅོས་རང་བྱུང་རྣལ་འབྱོར་པ༔ ལྷུན་གྲུབ་འབྲས་བུའི་ཐང་ལ་
འགྲོ༔ འབྲས་ བུའི་ ཐང་ ལ་འགྲོ་ཙ་ན༔ རེ་དོགས་ གཉིས་ དང་བྲལ་ནས་
འགྲོ༔ ཡང་གབོན་དང་བོད་ཀྱི་རྗེ་འབངས་རྣམས༔ ང་སྨྲ་བསམ་བརྗོད་
བྲལ་རྣལ་འབྱོར་པ༔ མཐའ་བྲལ་ལྟ་བའི་ལ་ལ་འགྲོ༔ ལྟ་བའི་ལ་ལ་འགྲོ་ཙ་
ན༔ ཉིན་མཚན་སྒོམ་དུ་མེད་པར་འགྲོ༔ ང་སྣང་སྟོང་འོད་གསལ་གྱི་རྣལ་
འབྱོར་པ༔ བདེ་སྟོང་སྒོམ་པའི་ལ་ལ་འགྲོ༔ སྒོམ་པའི་ལ་ལ་འགྲོ་ཙ་ན༔
བྱིང་རྒོད་གཉིས་དང་བྲལ་ནས་འགྲོ༔ ང་སྣང་བ་རང་གྲོལ་གྱི་རྣལ་འབྱོར་པ༔



150.
༄༅།སློབ་དཔོན་པད་འབྱུང་གི་རྣམ་ཐར།
ཤུགས་འབྱུང་སྤྱོད་པའི་ལ་ལ་འགྲོ༔ སྤྱོད་པའི་ལ་ལ་ཕྱིན་ཙ་ན༔ ཐམས་ཅད་
མཁྱེན་པའི་ས་བོན་འདེབས༔ ང་མ་བཅོས་རང་བྱུང་རྣལ་འབྱོར་བ༔ ལྷུན་
གྲུབ་འབྲས་བུའི་ལ་ལ་འགྲོ༔ འབྲས་བུའི་ལ་ལ་འགྲོ་ཙ་ན༔ རྟོགས་པ་མངོན་
གྱུར་སངས་རྒྱས་ལགས༔ ཡང་གསོན་དང་བོད་ཀྱི་རྗེ་འབངས་རྣམས༔ ང་
སྨྲ་བསམ་བརྗོད་བྲལ་རྣལ་འབྱོར་པ༔ མཐའ་བྲལ་ལྟ་བུའི་ཐུར་དུ་འགྲོ༔ ལྟ་
བུའི་ཐུར་དུ་འགྲོ་ཙ་ན༔ ཆོས་ཉིད་སྐྱེ་མེད་ཀྱི་ངང་ལ་གནས༔ ང་སྣང་བ་
འོད་གསལ་གྱི་རྣལ་འབྱོར་བ༔ བདེ་སྟོང་སྒོམ་པའི་ཐུར་དུ་འགྲོ༔ སྒོམ་པའི་
ཐུར་དུ་འགྲོ་ཙ་ན༔ སྒོམ་མེད་ཡེངས་མེད་ཀྱི་ངང་ལ་གནས༔ ང་སྣང་བ་རང་
གྲོལ་གྱི་རྣལ་འབྱོར་པ༔ ཤུགས་འབྱུང་སྤྱོད་པའི་ཐུར་དུ་འགྲོ༔ སྤྱོད་པའི་
ཐུར་དུ་འགྲོ་ཙ་ན༔ བདེར་གཤེགས་ བཀའ་ལུང་ བཞིན་ དུ་བྱེད༔ ང་ མ་
བཅོས་ རང༌ བྱུང༌ རྣལ་ འབྱོར་ པ༔ ལྷུན་ གྲུབ་ འབྲས་ བུའི་ ཐུར་ དུ་ འགྲོ༔
འབྲས་བུའི་ཐུར་ དུ་ འགྲོ་ ཙ་ན༔ རང༌ རྒྱུད་དག་ པའི་ སངས་ རྒྱས་ལགས
ཡང་གསོན་དང་བོད་ཀྱི་རྗེ་འབངས་རྣམས༔ ང་སྨྲ་བསམ་བརྗོད་འདས་རྣལ་
འབྱོར་པ༔ མཐའ་བྲལ་ལྟ་བའི་གནས་སུ་འགྲོ༔ ལྟ་བའི་གནས་སུ་ཕྱིན་ཙ་
ན༔ འཁོར་བ་མྱང་འདས་ཀྱི་རང་བཞིན་ལགས༔ སྣང་སྟོང་འོད་གསལ་གྱི་
རྣལ་འབྱོར་པ༔ བདེ་སྟོང་སྒོམ་པའི་གནས་སུ་འགྲོ༔ སྒོམ་པའི་གནས་སུ་
ཕྱིན་ཙ་ན༔ རྣམ་རྟོག་ཡེ་ཤེས་ཀྱི་རང་བཞིན་ལགས༔ ང་སྣང་བ་རང་གྲོལ་གྱི་
རྣལ་འབྱོར་པ༔ ཤུགས་འབྱུང་སྤྱོད་པའི་གནས་སུ་འགྲོ༔ སྤྱོད་པའི་གནས་
སུ་ཕྱིན་ཙ་ན༔ སྣང་སྲིད་དཀྱིལ་འཁོར་གྱི་རང་བཞིན་ལགས༔ ང་མ་བཅོས་
རང་བྱུང་རྣལ་འབྱོར་པ༔ ལྷུན་གྲུབ་འབྲས་བུའི་གནས་སུ་འགྲོ༔ འབྲས་
བུའི་གནས་སུ་ཕྱིན་ཙ་ན༔ ཐམས་ཅད་སངས་རྒྱས་ཀྱི་རང་བཞིན་ལགས༔
ང་འགྲོ་སྲིན་པོའི་ཡུལ་དུ་འགྲོ༔ སྲིན་པོའི་ཡུལ་དུ་ཕྱིན་ཙ་ན༔ མཐུ་དང་རྫུ་
འཕྲུལ་སྟོན་པ་ལགས༔ ང་འགྲོ་སྲིན་པོ་འདུལ་དུ་འགྲོ༔ ཐམས་ཅད་བདེ་ལ་
བཀོད་དུ་འགྲོ༔ སྲིན་པོ་ཆོས་ལ་འཛུད་དུ་འགྲོ༔ བོད་ཀྱི་མངའ་བདག་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 151
འཁོར་སློབ་རྣམས༔ ཡུན་དུ་སྐུ་ཁམས་ཅི་བདེར་བཞུགས༔ ང་སྐྱེ་མེད་འཆི་
མེད་ཀྱི་སྐུ་ཐོབ་པས༔ མི་བདེ་བ་ཡི་སྡུག་བསྔལ་མེད༔ སྙིང་རྗེ་ལ་རྒྱུན་ཆད་
མེད་པ་ཡིས༔ ཁྱེད་དད་གུས་མོས་པས་གསོལ་བ་ཐོབ༔ ང་དང་ཡང་ཡང་དུ་
མཇལ་སྟེ་མཆི༔ དེ་འདྲའི་དགོངས་པ་རྟོགས་ཙམ་ན༔ འཁོར་བ་སྤང་དུ་
མེད་པ་ཡིན༔ མྱང་འདས་བསྒྲུབ་ ཏུ་མེད་པ་ཡིན༔ འཁོར་འདས་དབྱེར་
མེད་ཆོས་ཀྱི་སྐུ༔ སངས་རྒྱས་དགོངས་པ་དེ་ལ་ཟེར༔ དོན་རྟོགས་པར་གྱིས་
ཤིག་སྐལ་ལྡན་ཀུན༔ སློབ་དཔོན་གྱིས་དེ་སྐད་གསུངས་པས༔ རྗེ་འབངས་
ཐམས་ཅད་མ་དགའ་ནས་མཆི་མ་ཕྱུང་ངོ་༔ སློབ་དཔོན་པདྨ་འབྱུང་གནས་ཀྱི་
སྐྱེས་རབས་དྲི་མ་མེད་པ་ལས༔ སློབ་དཔོན་གྱིས་ཕྱག་ལེན་དུ་མགུར་གསུངས་
པའི་ལེའུ་སྟེ་བཞི་བཅུ་པའོ༔



152
ལེའུ་ཞེ་གཅིག་པ། ཕྱག་དང་སྐྱེལ་ལན་དུ་
གསུངས་པའི་མགུར།
དེ་ནས་རྗེ་འབངས་རྣམས་ཕྱག་དང་བསྐོར་བ་བྱས་ནས༔ ངེད་ཀྱང་
ཕྱིར་འགྲོ་བར་ཞུ་ཞེས་ཞུས་པས༔ སློབ་དཔོན་གྱིས་རྗེས་སུ་བཟུང་བའི་མགུར་
འདི་གསུངས་སོ༔ སངས་རྒྱས་ཆོས་དང་དགེ་འདུན་གསུམ༔ སྐྱབས་གནས་
གསུམ་ལ་སྐྱབས་སུ་མཆི༔ བླ་མ་ཡི་དམ་མཁའ་འགྲོ་གསུམ༔ རྩ་བ་གསུམ་ལ་
གསོལ་བ་འདེབས༔ ཆོས་སྐུ་ལོངས་སྐུ་སྤྲུལ་ སྐུ་གསུམ༔ ཡང་དག་གསུམ་
གྱིས་བྱིན་གྱིས་རློབས༔ ཉོན་ཅིག་བོད་ཀྱི་རྗེ་འབངས་རྣམས༔ ཆོས་དཔེ་
དོན་མཚོན་ པའི་ གླུ་ ཞིག་ལེན༔ བྱ་ རྒོད་ པོ་ གནམ་ འཕང་ གཅོད་ པ་ དེ་
འདོད་པའི་ དབང་ གིས་ གཟན་ལ་ འབབས༔ སྙི་ ལ་ ཟིན་ པ་ མ་ ཚོར་ རམ༔
སེང་དཀར་མོ་གངས་ལ་འགྱིང་བ་དེ༔ འདོད་པའི་དབང་གིས་གངས་ཟུར་
འགྲིམ༔ བུ་ཡུག་འཚུབས་པ་མ་ཚོར་རམ༔ ལྷོ་ཙན་དན་ནགས་ཀྱི་རི་བཀྲ་
དེ༔ འདོད་པའི་དབང་གིས་འཕྲང་ལ་འགྲིམ༔ ས་མདའ་ཕོགས་པ་མ་ཚོར་
རམ༔ ཉ་མོ་ཆབ་ལ་འཕྱོ་བ་དེ༔ འདོད་པའི་དབང་གིས་གཟན་ལ་སྡོང་༔
རྒྱ་ལ་ཟིན་པ་མ་ཚོར་རམ༔ རང་སེམས་ཡེ་ནས་སངས་རྒྱས་ལ༔ འདོད་པའི་
དབང་གིས་གཞན་ལ་བཙལ༔ འཁོར་བར་འཁྱམས་ པ་མ་ཚོར་རམ༔ མི་
ལུས་རིན་ཆེན་ཐོབ་དུས་འདིར༔ འཇིག་རྟེན་ལས་ལས་ཡེངས་ཡེངས་ནས༔
མི་ཚེ་ཟད་པ་མ་ཚོར་རམ༔ ཡང་གསོན་དང་བོད་ཀྱི་རྗེ་འབངས་རྣམས༔ མི་
མང་པོའི་འདུ་འཛི་བྱུང་ཙ་ན༔ རང་ལུས་དགོན་པའི་གདམས་ངག་བདོག༔
སེམས་གཡེང་བ་སྤོང་ན་ང་ཕྱིར་འདེངས༔ ཤེས་པ་ཕྱི་རུ་ཤོར་ཙ་ན༔ སྣང་བ་
ལམ་ཁྱེར་གྱི་གདམས་ངག་བདོག ཕྱི་སྣང་ཞེན་སྤོང་ན་ང་ཕྱིར་འདེངས༔
。
。



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 153
ས་
-
-
ནང་དྲན་ པ་ སྣ་ ཚོགས་ སྐྱེས་ཙ་ན༔ སྤྲུལ་ སྐུ་ ཐུགས་ ཕྲད་ ཀྱི་ གདམས་ ངག་
བདོག སེམས་རྣམ་རྟོག་སྤོང་ན་ང་ཕྱིར་འདེངས༔ སྒོམ་བྱིང་རྒོད་རྨུགས་
པ་བྱུང་ཙ་ན༔ གསེར་འགྱུར་རྩི་ཡི་གདམས་ངག་བདོག༔ སྒོམ་ནུས་པ་ཡོད་
ན་ང་ཕྱིར་འདེངས༔ མཉམ་བཞག་རྗེས་ཐོབ་བྱུང་ཙ་ན༔ མུན་སྣང་མར་
མེའི་གདམས་ངག་བདོག༔ ཉམས་ ཏིང་འཛིན་སྐྱེད་ན་ང་ ཕྱིར་ འདེངས༔
ལུས་ལ་ཞེན་པ་བྱུང་ཙ་ན༔ མགྲོན་ཁང་ཞེན་མེད་ཀྱི་གདམས་ངག་བདོག༔
ཕ་ཡུལ་སྤོང་ན་ང་ཕྱིར་འདེབས༔ གཞན་ལུས་ཕྱག་རྒྱ་བསྟེན་ཙ་ན༔ ཕོ་ཉལ་
མ་ཁྱེར་གྱི་གདམས་ངག་བདོག༔ ལམ་ཉེ་བར་འདོད་ན་ང་ཕྱིར་འདེངས༔
རང་ལུས་ ཐབས་ལམ་སྒོམ་ཙ་ན༔ བཙན་ཐབས་བདེ་དྲོད་ཀྱི་གདམས་ངག་
བདོག དོན་བདེ་སྟོང་སྒོམ་ན་ང་ཕྱིར་འདེངས༔ གཏི་མུག་གཉིད་ཀྱི་དོན་
ཙ་ན༔ རྨི་ལམ་འོད་གསལ་གྱི་གདམས་ངག་བདོག ཉོན་མོངས་ལམ་དུ་
ཁྱེར་ན་ང་ཕྱིར་འདེངས༔ སྨོན་ལམ་གྱི་དབང་བཞི་ནོད་ཙ་ན༔ བུམ་པ་གང་
བྱོའི་ གདམས་ ངག་ བདོག༔ རྒྱུད་ སྨིན་ པར་ འདོད་ ན་ ང༌ ཕྱིར་ འདེངས༔
དབྱིབས་ཀྱི་རྣལ་འབྱོར་སྒོམ་ཙ་ན༔ རང་ལུས་དཀྱིལ་འཁོར་གྱི་གདམས་ངག་
བདོག༔ ལམ་བསྐྱེད་རིམ་སྒོམ་ན་ང་ཕྱིར་འདེངས༔ མི་སྐྱེ་བོའི་ཡ་ག་བྱུང་ཙ་
ན༔ བྲག་ ཆ་ སྒྲ་ ཡི་ གདམས་ ངག་ བདོག༔ མི་ ཁས་ འཇིགས་ ན་ ང་ ཕྱིར་
འདེངས༔ སྡང་བའི་དགྲ་དང་འཕྲད་ཙ་ན༔ ཡེ་ལན་བཟོད་པའི་གདམས་
ངག་བདོག༔ ཞེ་སྡང་དགྲ་ལ་འཇིགས་ན་ང་ཕྱིར་འདེངས༔ ཉེ་དུ་གཉེན་
གྱིས་གཙེས་ཙ་ན༔ འཁོར་བ་རྩད་གཅོད་ཀྱི་གདམས་ངག་བདོག ཉེ་དུ་
གཉེན་ལ་མ་ཆགས་ན་ང་ཕྱིར་འདེངས༔ བུ་སློབ་ཡོན་བདག་གིས་གཙེས་ཙ་
ན༔ ཞེན་ཆགས་རང་གྲོལ་གྱི་གདམས་ངག་བདོག བུ་སློབ་ཡོན་བདག་ལ་
མ་ཆགས་ན་ང་ཕྱིར་འདེངས༔ ཕྱི་འདོད་ཡོན་ལྔ་ལ་ཞེན་ཙ་ན༔ སྐྱར་མོ་ཉ་
ཁྱེར་གྱི་ གདམས་ངག་བདོག༔ འཇིག་ རྟེན་བྱ་ བ་ ལ་ མ་ ཆགས་ ན་ ང་ ཕྱིར་
འདེངས༔ ལུས་འབྱུང་བཞིའི་ནད་ཀྱིས་ཉེན་ཙ་ན༔ སྒྱུ་ལུས་རོ་སྙོམས་ཀྱི་



154
༄༅།སློབ་དཔོན་པད་འབྱུང་གི་རྣམ་ཐར།
གདམས་ངག་བདོག༔ ལུས་ན་ཚས་འཇིགས་ན་ང་ཕྱིར་འདེངས༔ འཆི་ཁར་
གནད་[ མནར ] གཅོད་ བྱུང་ ཙ་ན༔ རིག་ པ་ རྟེན་ མེད་ ཀྱི་ གདམས་ ངག་
བདོག༔ བར་དོས་འཇིགས་ན་ང་ཕྱིར་འདེངས༔ འཁོར་བའི་སྐྱེ་རྒྱུན་མ་
ཆོད་ན༔ འགྲོ་དྲུག་སྒོ་འགེགས་ཀྱི་གདམས་ངག་བདོག༔ རིགས་དྲུག་གཡང་
ས་གཅོད་ན་ང་ཕྱིར་འདེངས༔ དགོངས་སམ་རྗེ་འབངས་བུ་སློབ་རྣམས༔
དད་པ་གཏིང་ནས་མ་སྐྱེས་ན༔ ངེས་ཤེས་ཡེ་ཤེས་མི་འཆར་རོ༔ ངེས་ཤེས་ཡེ་
ཤེས་མ་སྐྱེས་ན༔ བླ་མའི་གདམས་ངག་མི་འཕྲོད་དོ༔ བླ་མའི་གདམས་ངག་
མ་འཕྲད་ན༔ རང་སེམས་སངས་རྒྱས་མི་མཐོང་ངོ་༔ དད་དང་མོས་པ་གུས་
པ་ཡིས༔ བླ་མའི་གདམས་ངག་ཉམས་སུ་ལོངས༔ ང་སྐྱེ་ཤི་གཉིས་དང་བྲལ་
བ་ལགས༔ འགྲོ་དང་མི་འགྲོ་ང་ལ་མེད༔ ཡེ་ཤེས་ཐུགས་རྗེ་རྒྱུན་ཆད་མེད་
རང་སེམས་ནོར་བུ་རིན་ཆེན་ལ༔ བདེ་སྡུག་གི་རྟོག་པ་ང་ལ་མེད༔ སྤྱི་གཙུག་
རྒྱུན་ཏུ་སྒོམ་ནུས་ན༔ ཉེ་བ་དང་རིང་བ་ང་ལ་མེད༔ རང་ལུས་རྒྱལ་བའི་
དཀྱིལ་འཁོར་ལ༔ གདོས་པ་དང་བཅས་པ་ང་ལ་མེད༔ དེ་ལྟར་སེམས་ལ་
མོས་གུས་ཀྱི༔ ང་རྫུ་འཕྲུལ་སྟོབས་ཀྱིས་འགྲོ་བ་ལ༔ ཁྱེད་གདོས་པ་ཅན་གྱིས་
རྗེས་མི་སླེབ༔ རྟག་ཏུ་གསོལ་འདེབས་རེམས་ལ་གྱིས༔ རྒྱུན་ཆད་མེད་པར་
མཇལ་བར་མཆིས༔ ཅེས་གསུངས་ཏེ་ཉི་ཟེར་ལ་ཆིབས་ནས་ཡུད་ཀྱིས་ནམ་
མཁའ་ལ་འཕུར་ནས༔ ལྷོ་ནུབ་མཚམས་ནས་ཞལ་ཚུར་གྱུ་ནས༔ བྱམས་པ་
ཚད་མེད་ཀྱི་འོད་ཟེར་གྱིས་གདུལ་བྱ་དེ་དག་ཕྱིར་མི་ལྡོག་པའི་ས་ལ་འགོད་པར་
མཛད་ནས༔ ཕྱི་ནང་གི་མཁའ་འགྲོ་མ་སྤྲིན་ལྟ་བུས་མཆོད་པའི་རོལ་མོའི་སྒྲ་
དང་བཅས་ ནས་ ལྷོ་ནུབ་རྔ་ཡབ་གླིང་དུ་གཤེགས་ སོ༔ དེ་ནས་ བོད་ ཀྱི་རྗེ་
འབངས་རྣམས་ཚུར་ལོག་པ་ལ༔ སློབ་དཔོན་ཨུ་རྒྱན་ཡུལ་དུ་གཤེགས་པའི་མྱ་
ངན་གྱིས་ནོན་ཏེ༔ དཔེར་ན་རྔ་མོང་གིས་དྲེའུ་སྟོར་བའམ༔ མས་བུ་གཅིག་
པུ་སྟོར་བ་ལྟར་མྱ་ངན་གྱིས་ནོན་པར་གྱུར་ཏོ༔ དེ་ནས་ རྗེ་ ལྷ་སྲས་མུ་ཏིག་
བཙན་པོས་བློན་འབངས་རྣམས་བསྡུས་ཏེ༔ བཀའ་སྩལ་པ༔ འོ་སྐོལ་གྱི་



༄༅།སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་ནོར་བུའི་ཕྲེང་བ། 155
-
རྒྱལ་པོ་ནི་དགུང་དུ་གཤེགས༔ སློབ་དཔོན་ནི་སྲིན་པོའི་ཡུལ་དུ་གཤེགས༔
ད་གཞན་ཐབས་མེད་པས་རྗེའི་རྣམ་ཐར་རྒྱལ་སྲིད་གཞུང་ལྟར་བསྐྱང་༔ སློབ་
དཔོན་གྱི་བཀའ་བཞིན་དུ་རྒྱལ་སྲིད་ཆོས་ཀྱིས་བསྐྱང་ ༔ རྗེ་འབངས་ཐམས་
ཅད་ཆོས་ གང་ ལ་ གང་ མོས་ ཐམས་ ཅད་ ཉམས་ སུ་ ལོངས་ གསུངས་ པས༔
འཁོར་འབང་རྣམས་ཀྱང་༔ རྗེའི་བཀའ་བཞིན་བསྒྲུབས་པ་དང༌༔ ཐམས་
ཅད་ཕྱིར་མི་ལྡོག་པའི་ས་ནོན་ཏེ༔ རིག་པ་འཛིན་པའི་འབྲས་བུ་ཐོབ་པར་གྱུར་
ཏོ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་
དཔོན་པདྨ་ལྷོ་ནུབ་སྲིན་པོ་འདུལ་དུ་གཤེགས་ཏེ༔ ཕྱག་དང་སྐྱིལ་[སྐྱེལ]ལེན་
དུ་མགུར་གསུངས་པའི་ལེའུ་སྟེ་ཞེ་གཅིག་པའོ༔་
སློབ་དཔོན་ཆེན་པོ་པདྨ་འབྱུང་གནས་ཀྱི༔ སྐྱེས་རབས་ཆོས་འབྱུང་ནོར་
བུའི་ཕྲེང་བ་འདི༔ མི་བརྗེད་གཟུངས་ཐོབ་ཇོ་མོ་མཚོ་རྒྱལ་གྱིས༔ ཕྱི་རབས་
གདུལ་བྱ་དད་པ་སྐྱེད་པ་དང་༔ མ་རིག་མུན་སེལ་ཆོས་ཀྱི་སྤྱན་སྔར་ཕྱིར༔
ཡི་གེར་བཀོད་ནས་རིན་ཆེན་གཏེར་དུ་སྦས༔ སྐལ་ལྡན་ལས་འཕྲོ་ཅན་དང་
འཕྲད་པར་ཤོག༔ སློབ་དཔོན་པདྨ་འབྱུང་གནས་ཀྱི༔ སྐྱེས་རབས་ཆེན་མོ་
ཆོས་འབྱུང་ནོར་བུའི་ཕྲེང་བ་ཞེས་བྱ་བ༔ ཁྱད་པར་གྱི་གདམས་པ་ཐུན་མོང་མ་
ཡིན་པའོ༔ གཏེར་རྒྱ༔ སྦས་རྒྱ༔ ཟབ་རྒྱ༔ ས་མ་ཡ༔ རྒྱ་རྒྱ་རྒྱ༔
སློབ་དཔོན་རིན་པོ་ཆེ་པདྨ་འབྱུང་གནས་ཀྱི་སྐྱེས་རབས་ནོར་བུའི་ཕྲེང་བ་ཞེས་བྱ་
བ༔ མངའ་ བདག་ ཉང༌ རལ་ པ་ ཅན་ གྱིས་ གཏེར་ ནས་ གདན་ དྲངས་
པའོ། ། ། །



༄༅།།སློབ་དཔོན་རིན་པོ་ཆེ་པདྨ་འབྱུང་གནས་ཀྱི་
རྣམ་ཐར་གསོལ་འདེབས་བཞུགས་སོ།
ཉི་མ་འོད་ཟེར།



159
རྩོམ་པ་པོ་ངོ་སྤྲོད་མདོར་བསྡུས།
སློབ་དཔོན་ཆེན་པོས་གཏེར་སྟོན་རྒྱལ་པོ་ལྔ་ལ་བྲན་བརྒྱས་བསྐོར།། ཞེས་
ལུང་བསྟན་པའི་གཏེར་སྟོན་རྒྱལ་པོ་ལྔ། མཆོག་གི་སྤྲུལ་སྐུ་རྣམ་གསུམ་ཞེས་པའི་
དང་པོ་ཆོས་རྒྱལ་ཚངས་པ་ལྷའི་མེ་ཏོག་ཉིད་བསམ་བཞིན་སྲིད་པ་ཉེ་བར་བཟུང་
བ་ཉང་རལ་ཉི་མ་འོད་ཟེར་ནི། བོད་ཤིང་འབྲུག་སྟེ་སྤྱི་ལོ་ ༡༡༢ ཊ ལོ་ལ་ལྷོ་བྲག་་
གཏམ་ཤུལ་གྱི་བྱེ་བྲག་འཇོད་ས་སེར་དགོན་ཞེས་པར་ཡབ་ཉང་སྟོན་ཆོས་ཀྱི་
འཁོར་ལོ་དང་། ཡུམ་པདྨ་བདེ་བ་རྩལ་གཉིས་ཀྱི་སྲས་སུ་སྐུ་འཁྲུངས། གཏེར་
སྟོན་གུ་རུ་ཆོས་ཀྱི་དབང་ཕྱུག་སློབ་དཔོན་བསྟེན་ནས་ཐུགས་སྲས་ལྟ་བུར་གྱུར།
དགུང་ལོ་རེ་དགུ་པ་ཆུ་བྱི་སྟེ་སྤྱི་ལོ་ ༡༡༩༢ ལོ་ལ་དགོངས་པ་ཆོས་དབྱིངས་སུ་
ཐིམ།



༄༅།སློབ་དཔོན་རིན་པོ་ཆེ་པདྨ་འབྱུང་གནས་ཀྱི་རྣམ་ཐར་གསོལ་འདེབས།
161
ཨེ་མ་ཧོ། རྣམ་ཐར་དྲི་མེད་ཡོན་ཏན་ཀུན་རྫོགས་ཤིང་། ཡིད་བཞིན་
ནོར་བུ་དབང་གི་རྒྱལ་པོ་ལྟར།། བྱིན་རླབས་དངོས་གྲུབ་ཐམས་ཅད་འབྱུང་བའི་
གནས།། རྗེ་བཙུན་པདྨ་བདག་གིས་དུས་འདིར་དྲན།། གསོལ་བ་འདེབས་སོ་
ཨུ་རྒྱན་རིན་པོ་ཆེ།། བདག་སོགས་འགྲོ་ལ་དབང་སྐུར་བྱིན་གྱིས་རློབས།། ཐུབ་
དབང་རྒྱལ་པོ་ཤཱཀྱའི་བསྟན་པ་ལ།། མཐའ་ཡས་སྤྲུལ་སྐུ་འགྲོ་བའི་དཔལ་དུ་
ཤར།། རྨད་བྱུང་ངོ༌ མཚར་ མཚན་ མཆོག་ བརྒྱད་ དང་ ལྡན།། ཨུ་ རྒྱུན་ པདྨ་
བདག་གིས་ དུས་ འདིར་ དྲན།། གསོལ་ བ་ འདེབས་ སོ་ ཨུ་ རྒྱན་ རིན་ པོ་ ཆེ།།
བདག་སོགས་འགྲོ་ལ་དབང་སྐུར་བྱིན་གྱིས་རློབས།། སྤྲུལ་སྐུའི་འབྱུང་གནས་རྒྱ་
གར་ནུབ་ཕྱོགས་སུ། ཨུ་རྒྱན་དྲི་མེད་ཀོ་ཤའི་མཚོ་གླིང་དུ།། མདངས་ལྡན་
པདྨའི་སྙིང་པོར་བརྫུས་ཏེ་འཁྲུངས། སྐྱེ་གནས་ཁྱད་འཕགས་ཨུ་ རྒྱུན་དུས་
འདིར་དྲན།། གསོལ་བ་འདེབས་སོ་ཨུ་རྒྱན་རིན་པོ་ཆེ། བདག་སོགས་འགྲོ་ལ་
དབང་སྐུར་བྱིན་གྱིས་རློབས།། ཞིང་ཁམས་ཁྱད་འཕགས་ཨུ་རྒྱན་ཕོ་བྲང་དུ།།
ཨིནྡྲ་བོ་དྷིའི་སྲས་ཀྱི་བསྐལ་པ་མཛད།། མངའ་རིས་ཐམས་ཅད་བྱང་ཆུབ་ལམ་
ལ་བཀོད།། ཆོས་ཀྱི་རྒྱལ་པོ་ཨུ་རྒྱན་དུས་འདིར་དྲན།། གསོལ་བ་འདེབས་སོ་ཨུ་
རྒྱན་རིན་པོ་ཆེ།། བདག་སོགས་འགྲོ་ལ་དབང་སྐུར་བྱིན་གྱིས་རློབས།། རྒྱལ་
སྲིད་སྤངས་ནས་དུར་ཁྲོད་གནས་སུ་གཤེགས།། ཞིང་སྐྱོང་མཁའ་འགྲོའི་ཚོགས་
རྣམས་དབང་དུ་བསྡུས། ཏ་ན་ག་ནའི་སྦྱོར་ སྒྲོལ་སྤྱོད་ པ་ མཛད།། བརྟུལ་
ཞུགས་རྨད་བྱུང་ཨུ་རྒྱན་དུས་འདིར་དྲན།། གསོལ་བ་འདེབས་སོ་ཨུ་རྒྱན་རིན་
པོ་ཆེ།། བདག་སོགས་འགྲོ་ལ་དབང་སྐུར་བྱིན་གྱིས་རློབས།། ཟ་ཧོར་ཡུལ་བྱོན་
ཤཱཀྱའི་དགེ་སློང་མཛད།། ཚུལ་ཁྲིམས་རྣམ་དག་བསླབ་གསུམ་རྒྱན་གྱིས་མཛེས།།
ཕ་རོལ་ཕྱིན་པ་བཅུ་ཡི་དོན་དང་ལྡན།། ཐར་པའི་ལམ་སྟོན་ཨུ་རྒྱན་དུས་འདིར་
དྲན།། གསོལ་བ་འདེབས་སོ་ཨུ་རྒྱན་རིན་པོ་ཆེ།། བདག་སོགས་འགྲོ་ལ་དབང་
སྐུར་བྱིན་གྱིས་རློབས།། འཇམ་དཔལ་བཤེས་གཉེན་ལ་སོགས་བླ་མ་ཡི།། སྤྱན་



_162
༄༅།སློབ་དཔོན་པད་འབྱུང་གི་རྣམ་ཐར།
་་་
སྔར་བྱོན་ནས་སྒྲོ་འདོགས་མ་ལུས་བཅད།། ཐུགས་དམ་ཞལ་གཟིགས་མཁྱེན་
གཉིས་མངོན་དུ་གྱུར།། ཤེས་རབ་བློ་ལྡན་ཨུ་རྒྱན་དུས་འདིར་དྲན།། གསོལ་བ་
འདེབས་སོ་ཨུ་རྒྱན་རིན་པོ་ཆེ།། བདག་སོགས་འགྲོ་ལ་དབང་སྐུར་བྱིན་གྱིས་
རློབས།། ཡེ་ཤེས་མཁའ་འགྲོ་དགེ་སློང་ཀུན་དགའ་མོས།། ཞལ་དུ་གསོལ་ནས་
གསང་བའི་ པདྨོར་བཏོན། ཕྱི་ནང་ གསང་ བའི་ དབང་ རྣམས་ རྫོགས་ པར་
བསྐུར།། སྨིན་གྲོལ་མཐར་ཕྱིན་ཨུ་རྒྱན་དུས་འདིར་དྲན།། གསོལ་བ་འདེབས་
སོ་ཨུ་རྒྱན་རིན་པོ་ཆེ།། བདག་སོགས་འགྲོ་ལ་དབང་སྐུར་བྱིན་གྱིས་རློབས།། བླ་
མས་ལུང་བསྟན་ཨུ་རྒྱན་ལ་སོགས་པའི།། དུར་ཁྲོད་གནས་སུ་མཁའ་འགྲོས་བྱིན་
བརླབས་ནས། དངོས་གྲུབ་མཆོག་ཐོབ་དགོངས་པ་མངོན་དུ་གྱུར།། མཁའ་
འགྲོའི་དབང་ཕྱུག་ཨུ་རྒྱན་དུས་འདིར་དྲན།། གསོལ་བ་འདེབས་སོ་ཨུ་རྒྱན་རིན་
པོ་ཆེ།། བདག་སོགས་འགྲོ་ལ་དབང་སྐུར་བྱིན་གྱིས་རློབས།། ཤར་ཕྱོགས་མཱ་ར་
ཏི་ཀའི་གནས་མཆོག་ ཏུ།། ལྷ་ལྕམ་མ ནྡཱ་ར་བ་ཡུམ་དང་བཅས།། ཡབ་ཡུམ་
གཉིས་མེད་ཚེ་ཡི་དངོས་གྲུབ་ཐོབ།། སྐྱེ་འཆི་གཉིས་སྤངས་ཨུ་རྒྱན་དུས་འདིར་
དྲན།། གསོལ་བ་འདེབས་སོ་ཨུ་རྒྱན་རིན་པོ་ཆེ།། བདག་སོགས་འགྲོ་ལ་དབང་
སྐུར་བྱིན་གྱིས་རློབས། རྒྱལ་པོའི་ཆད་པས་མེ་ལ་བསྲེགས་པའི་ཚེ། མཚོ་ཆེན་
པདྨ་རྒྱས་པའི་དབུས་ཉིད་དུ། དངོས་སུ་བཞུགས་པས་ཐམས་ཅད་ངོ་མཚར་
སྐྱེས།། རླུང་སེམས་དབང་ཐོབ་ཨུ་རྒྱན་དུས་འདིར་དྲན།། གསོལ་བ་འདེབས་
སོ་ཨུ་རྒྱན་རིན་པོ་ཆེ།། བདག་སོགས་འགྲོ་ལ་དབང་སྐུར་བྱིན་གྱིས་རློབས། ཨུ་
རྒྱན་མཁའ་འགྲོའི་གླིང་དུ་སྦྱོང་པ་ མཛད།། ཆུ་བོ་གྱེན་བཟློག་ ཉི་ མ་ རྟོལ་ལ་
མནན།། རྫུ་འཕྲུལ་སྟག་ལ་ཆིབས་ནས་ནམ་མཁར་གཤེགས། གྲུབ་ཐོབ་རྒྱལ་
པོ་ཨུ་རྒྱན་དུས་འདིར་དྲན།། གསོལ་བ་འདེབས་སོ་ཨུ་རྒྱན་རིན་པོ་ཆེ།། བདག་
སོགས་འགྲོ་ལ་དབང་སྐུར་བྱིན་གྱིས་རློབས།། བསིལ་བ་ཚལ་དུ་བརྟུལ་ཞུགས་
མཛད་པའི་ཚེ། ཕྱི་ནང་བཀའ་སྲུང་ ཐམས་ ཅད་དམ་ལ་བཏགས།། འཇིག་
རྟེན་དྲེགས་པ་ཀུན་གྱིས་སྲོག་སྙིང་ཕུལ།། མ་རུངས་འདུལ་མཛད་ཨུ་རྒྱན་དུས་



༄༅།སློབ་དཔོན་རིན་པོ་ཆེ་པདྨ་འབྱུང་གནས་ཀྱི་རྣམ་ཐར་གསོལ་འདེབས། 163
འདིར་དྲན།། གསོལ་བ་འདེབས་སོ་ཨུ་རྒྱན་རིན་པོ་ཆེ།། བདག་སོགས་འགྲོ་ལ་
དབང་སྐུར་བྱིན་གྱིས་རློབས། ན་ལནྡྲ་རུ་ཆོས་ཀྱི་འཁོར་ལོ་བསྐོར།། བདུད་
དང་མུ་སྟེགས་ཐམས་ཅད་ཚར་བཅད་ནས། ཞི་བདེའི་ལམ་ལ་བཀོད་ནས་ཤཱཀྱ་
ཡི།། བསྟན་པ་རྒྱས་མཛད་ཨུ་རྒྱན་དུས་འདིར་དྲན།། གསོལ་བ་འདེབས་སོ་ཨུ་
རྒྱན་རིན་པོ་ཆེ།། བདག་སོགས་འགྲོ་ལ་དབང་སྐུར་བྱིན་གྱིས་རློབས། ཡང་ལེ་
ཤོད་དུ་བདེ་གཤེགས་འདུས་པ་ཡི།། དཀྱིལ་འཁོར་བཞེངས་ནས་སྒྲུབ་པ་མཛད་
པའི་ཚེ།། རྒྱལ་བ་ཞི་ཁྲོའི་ལྷ་ཚོགས་ཞལ་གཟིགས་ནས།། དངོས་གྲུབ་མཆོག་
ཐོབ་ ཨུ་ རྒྱན་ དུས་ འདིར་ དྲན།། གསོལ་ བ་ འདེབས་ སོ་ ཨུ་ རྒྱན་ རིན་ པོ་ ཆེ། །
བདག་སོགས་འགྲོ་ལ་དབང་སྐུར་བྱིན་གྱིས་རློབས། མངའ་བདག་རྒྱལ་པོས་
བོད་དུ་སྤྱན་དྲངས་ཚེ། འཇིག་རྟེན་དྲེགས་པ་བཏུལ་ནས་བསམ་ཡས་བཞེངས།།
རྒྱུ་འབྲས་ཐེག་ཆེན་ཆོས་ཀྱི་སྒྲོན་མེ་སྦར།། བོད་ཁམས་མུན་སེལ་ཨུ་རྒྱན་དུས་
འདིར་དྲན། གསོལ་བ་འདེབས་སོ་ཨུ་རྒྱན་རིན་པོ་ཆེ།། བདག་སོགས་འགྲོ་ལ་
དབང་སྐུར་བྱིན་གྱིས་རློབས།། ཏི་སྒྲོ་བསྒྲགས་དང་མཆིམས་ཕུ་ལ་སོགས་པར།།
མཚོ་རྒྱལ་ཡུམ་དང་གསང་སྤྱོད་མཛད་པའི་ཚེ།། སྙན་བརྒྱུད་སྐུ་གསུང་ཐུགས་ཀྱི་
གསང་སྒོ་ཕྱེས།། གདུལ་བྱ་སྨིན་ གྲོལ་ ཨུ་རྒྱན་དུས་འདིར་དྲན།། གསོལ་ བ་
འདེབས་སོ་ཨུ་རྒྱན་རིན་པོ་ཆེ། བདག་སོགས་འགྲོ་ལ་དབང་སྐུར་བྱིན་གྱིས་
རློབས།། བོད་ཡུལ་སྒྲུབ་གནས་གཙུག་ལག་ཁང་རྣམས་སུ།། དགོངས་པ་མཛད་
ནས་དམ་ཆོས་གཏེར་དུ་སྦས། སྙིགས་མ་ལྔ་བདོའི་གདུལ་བྱ་སྐྱོང་བར་མཛད།།
མ་འོངས་དོན་མཛད་ཨུ་རྒྱན་དུས་འདིར་དྲན།། གསོལ་བ་འདེབས་སོ་ཨུ་རྒྱན་
རིན་པོ་ཆེ།། བདག་སོགས་འགྲོ་ལ་དབང་སྐུར་བྱིན་གྱིས་རློབས།། ལྔ་བརྒྱའི་
དུས་སུ་ཁྱེད་ཀྱི་གཏེར་ཆོས་དང་།། འཕྲད་པའི་སྐྱེས་བུ་གང་ཟག་ལས་ཅན་ལ།
དབང་བསྐུར་ལུང་བསྟན་བྱིན་གྱིས་བརླབས་མཛད་པའི།། དངོས་གྲུབ་མཆོག་
སྩོལ་ ཨུ་ རྒྱན་ དུས་ འདིར་ དྲན།། གསོལ་ བ་ འདེབས་ སོ་ ཨུ་ རྒྱན་ རིན་ པོ་ ཆེ།།
བདག་སོགས་འགྲོ་ལ་དབང་སྐུར་བྱིན་གྱིས་རློབས།། ཁ་བ་ཅན་དུ་བསྟན་པ་



164
༄༅།སློབ་དཔོན་པད་འབྱུང་གི་རྣམ་ཐར།
རྒྱས་པར་མཛད།། ལྷོ་ནུབ་བརྔ་ཡབ་གླིང་ཕྲན་ཡུལ་དུ་བྱོན།། ཞེ་སྡང་གདོང་
དམར་སྲིན་པོའི་ཁ་གནོན་མཛད།། འགྲོ་བའི་དཔལ་མགོན་ཨུ་རྒྱན་དུས་འདིར་
དྲན།། གསོལ་བ་འདེབས་སོ་ཨུ་རྒྱན་རིན་པོ་ཆེ།། བདག་སོགས་འགྲོ་ལ་དབང་
སྐུར་ བྱིན་ གྱིས་ རློབས།། གདུལ་ བྱ་ སྨིན་ གྲོལ་ མཛད་ ནས་ མཁའ་ སྤྱོད་ དུ།།
གནས་གསུམ་མཁའ་འགྲོའི་སྤྲིན་གྱི་ཚོགས་དབུས་སུ། གསང་སྔགས་དཀྱིལ་
འཁོར་ཀུན་གྱི་གཙོ་བོར་བཞུགས།། ཧེ་རུ་ཀ་དཔལ་ཨུ་རྒྱན་དུས་འདིར་དྲན།།
གསོལ་བ་འདེབས་སོ་ཨུ་རྒྱན་རིན་པོ་ཆེ།། བདག་སོགས་འགྲོ་ལ་དབང་སྐུར་
བྱིན་གྱིས་རློབས།། དབང་ཆེན་སྤྲེའུ་ལོ་སྤྲེལ་ཟླའི་ཚེས་བཅུ་དང་། དུས་ཀྱི་རྒྱལ་
པོ་ཆེས་བཅུ་ཐམས་ཅད་ལ། སྐུ་གསུང་ཐུགས་ཀྱི་སྤྲུལ་པ་སྣ་ཚོགས་ཀྱིས།། དད་
ལྡན་སྐྱོང་མཛད་ཨུ་རྒྱན་དུས་འདིར་དྲན།། གསོལ་བ་འདེབས་སོ་ཨུ་རྒྱན་རིན་
པོ་ཆེ། བདག་སོགས་འགྲོ་ལ་དབང་སྐུར་བྱིན་གྱིས་རློབས།། འགྲོ་མགོན་ཁྱེད་
ཀྱི་མཚན་མཆོག་རིན་པོ་ཆེ།། འགྲོ་བ་གང་གིས་མཐོང་ཐོས་དྲན་གྱུར་ཀྱང་།། མི་
མཐུན་རྐྱེན་དང་བར་ཆད་ཀུན་ཞི་ནས།། དགོས་འདོད་རེ་སྐོང་ཨུ་རྒྱན་དུས་
འདིར་དྲན།། གསོལ་བ་འདེབས་སོ་ཨུ་རྒྱན་རིན་པོ་ཆེ།། བདག་སོགས་འགྲོ་ལ་
དབང་བསྐུར་བྱིན་གྱིས་རློབས།། འཛམ་གླིང་བྱེ་བ་ཕྲག་བརྒྱའི་ཞིང་ཁམས་སུ།།
ཨུ་རྒྱན་པདྨ་བྱེ་བ་ཕྲག་བརྒྱའི་སྐུ། གང་ལ་གང་འདུལ་དེ་ལ་དེར་སྟོན་པའི།།
འགྲོ་དོན་རྒྱས་མཛད་ཨུ་རྒྱན་དུས་འདིར་དྲན།། གསོལ་བ་འདེབས་སོ་ཨུ་རྒྱན་
རིན་པོ་ཆེ། བདག་སོགས་འགྲོ་ལ་དབང་སྐུར་བྱིན་གྱིས་རློབས།། ཨུ་རྒྱན་པདྨ་
བླ་མའི་སྐུ་གཅིག་ལ།། དུས་གསུམ་སངས་རྒྱས་ཀུན་གྱི་བཀོད་པ་རྫོགས།། རྡོ་རྗེ་
འཆང་ཆེན་ངོ་བོ་ཉིད་ཀྱི་སྐུ། རྒྱལ་སྲས་མཆོག་གཙོ་ཨུ་རྒྱན་དུས་འདིར་དྲན།།
གསོལ་བ་འདེབས་སོ་ཨུ་རྒྱན་རིན་པོ་ཆེ།། བདག་སོགས་འགྲོ་ལ་དབང་སྐུར་
བྱིན་གྱིས་རློབས།། འགྲོ་བའི་མགོན་པོ་ཨུ་རྒྱན་རིན་པོ་ཆེ།། ཞིང་ཁམས་གནས་
མཆོག་གང་ན་བཞུགས་གྱུར་ཀྱང༌། ཐུགས་རྗེ་མྱུར་མགྱོགས་ལྡན་པའི་ལྕགས་ཀྱུ་
ཡིས།། བདག་སོགས་ཁྱེད་ཀྱི་གདུལ་བྱར་གྱུར་པ་རྣམས། འཁོར་བའི་ཆུ་བོ་ཆེ་



༄༅།སློབ་དཔོན་རིན་པོ་ཆེ་པདྨ་འབྱུང་གནས་ཀྱི་རྣམ་ཐར་གསོལ་འདེབས། 165
ལས་བསྒྲལ་ནས་ཀྱང་།། ཨུ་རྒྱན་མཁའ་སྤྱོད་གནས་སུ་དྲང་དུ་གསོལ།། ཞེས་པ་
འདི་ནི་གཏེར་སྟོན་གྲུབ་ཐོབ་ཐམས་ཅད་ཀྱི་རྒྱལ་པོ་མངའ་བདག་ཉང་ཉི་མ་འོད་
ཟེར་གྱིས་མཛད་པའོ། ། ། །།



-
-



༄༅།།ཨུ་རྒྱན་རིན་པོ་ཆེའི་རྣམ་ཐར་མཛད་པ་བཅུ་
གཅིག་གི་གསོལ་འདེབས་བྱིན་རླབས་སྤྲིན་
ཕུང་ཞེས་བྱ་བ་བཞུགས་སོ།།
རཏྣ་གླིང་བ།



169
རྩོམ་པ་པོ་ངོ་སྤྲོད་མདོར་བསྡུས།
གཏེར་སྟོན་ རཏྣ་ གླིང་ པ་ནི། རབ་ བྱུང་ བདུན་ པའི་ཆུ་ལུག་ སྟེ་ སྤྱི་ལོ་
༡༩༠༣ལོའི་སྟོན་ཟླ་ར་བའི་ཚེས་བཅོ་ལྔ་ལ་ལྷོ་བྲག་གྲུ་ཤུལ་དུ་ཡབ་ཕྱུག་པོ་མདོ་
སྡེ་དར་དང་། ཡུམ་སྲི་ཐར་སྨན་གཉིས་ཀྱི་སྲས་སུ་སྐུ་འཁྲུངས། མཚན་ལ་རིན་
ཆེན་དར་ཞེས་གསོལ། དགུང་ལོ་དྲུག་པ་ལ་ཡབ་ཀྱི་དྲུང་ནས་ཡི་གེ་འབྲི་ཀློག་
ཚེགས་མེད་དུ་མཁྱེན། དགུང་ལོ་བཅུ་གསུམ་ཙམ་ནས་དག་པའི་སྣང་བ་འགའ་
ཞིག་ཤར། སྔོན་སྦྱངས་སྟོབས་ཀྱིས་བཟོ་རིག་པ་དང་། གསོ་བ་རིག་པ། སྒྲ་
རིག་པ། སྙན་ ངག་ སོགས་ དང་། གླུ་བྲོ་ཚུན་ ལ་ ཤིན་ ཏུ་ མཁས་ པར་ གྱུར།
དགུང་ལོ་ཉེར་གཉིས་ནས་སྲིད་ཀྱི་བྱ་བ་མཛད། དགུང་ལོ་ཉེར་བདུན་ལ་ཕེབས་
སྐབས་གུ་རུ་རིན་པོ་ཆེས་གཏེར་གྱི་ཁ་བྱང་དངོས་སུ་གནང་། དགུང་ལོ་སུམ་ཅུ་
པར་ཁྱུང་ཆེན་བྲག་ནས་དབུ་བཙུགས་ཏེ་འབྲི་ཐང་ཀོ་རོ་བྲག་དང་། ལྷོ་བྲག་
གནམ་སྐས། མཁར་ཆུ་དཔལ་གྱི་ཕུག་རིང་སོགས་ནས་སྔ་རྗེས་སུ་གཏེར་ཁ་ཉི་
ཤུ་རྩ་ལྔ་བཞེས། ཤིང་ཡོས་ཏེ་སྤྱི་ལོ་ ༡༩༣༥ ལོར་ཀརྨ་པ་མཐོང་བ་དོན་ལྡན་
མཇལ་བར་ཕེབས་ནས་བཀའ་ཆོས་མང་དུ་གསན། མཁར་ཆུ་དཔལ་གྱི་ཕུག་
རིང་ནས་གཏེར་བཞེས་པའི་ཚེ་རྫུ་འཕྲུལ་གྱི་བཀོད་པ་ངོ་མཚར་ཅན་བསྟན་པ་
སོགས་མངོན་ཤེས་དང་རྫུ་འཕྲུལ་བསམ་ལས་འདས་པ་བསྟན། ག་པར་ཐུགས་
སྒྲུབ་སྨན་སྒྲུབ་སྐྱེ་བདུན་རིལ་སྒྲུབ་ཤིན་ཏུ་མང་པོ་མཛད་ཅིང་། དེ་དག་དང༌
དབང་ཁྲིད་གདམས་ངག་བསྩལ་བ་སོགས་ཀྱི་སྐབས་སུ་འཇའ་འོད་མེ་ཏོག་གི་
ཆར་སྨན་སྤོས་ཀྱི་དྲིས་ཁྱབ་པ་སོགས་ངོ་མཚར་བརྗོད་ཀྱིས་མི་ལངས། སྐུ་ཐོག་
གསུམ་གྱི་གཏེར་སྐལ་སྐུ་ཐོག་འདི་རང་དུ་བཞེས་པས་ཞིག་པོ་གླིང་པ། འགྲོ་
འདུལ་གླིང་པ། རཏྣ་གླིང་པ་ཞེས་མཚན་གསུམ་དུ་གྲགས། སྟོད་གངས་ཏི་སེ་



170
༄༅།སློབ་དཔོན་པད་འབྱུང་གི་རྣམ་ཐར།
ནས་སྨད་མདོ་ཁམས་རྒྱལ་མོ་རོང་ཡན་ཆད་ཀྱི་འགྲོ་བ་དཔག་མེད་པར་དམ་པའི་
ཆོས་ ཀྱི་ སྐལ་ བ་ བསྩལ། གསུང་ མགུར་ དང་། རྩོད་ ཟློག ཆོས་ འབྱུང་།
དབང་ཁྲིད། ཞལ་གདམས་ སོགས་བསྟན་བཅོས་གང་མང་མཛད། ཐུགས་
སྲས་ཀརྨ་པ་མཐོང་བ་དོན་ལྡན་དང་། སྣེ་གདོང་གོང་མ་ཆེན་པོ། ཀུན་དགའ་
ལེགས་པའི་འབྱུང་གནས། འབྲུག་པ་རྒྱལ་དབང་ཆོས་རྗེ་ས་མཐིང་མ་བ། ཡར་
ལུང་སྤྲུལ་སྐུའི་རྒྱུད་པ་སྨན་རྩེ་པ་བསམ་གྲུབ་རྒྱལ་པོ། རྟག་མགོས་ཆོས་རྗེ། ཟ་
ར་བ། བྲག་སྣ་ཆོས་རྗེ་སོགས་སྲས་བརྒྱུད་དང་སློབ་བརྒྱུད་བཟང་ལ་གྲངས་མང་
བ་ད་ལྟའི་བར་དུ་བྱོན། དེ་ལྟ་བུའི་མཛད་པ་མཐར་ཕྱིན་ནས་རབ་བྱུང་བརྒྱད་
པའི་ས་ཁྱི་སྟེ་སྤྱི་ལོ་༡༩༧༨ལོ་ལ་གཟུགས་སྐུའི་བཀོད་པ་བསྡུས་སོ།།



༄༅།ཨུ་རྒྱན་རིན་པོ་ཆེའི་རྣམ་ཐར་མཛད་པ་བཅུ་གཅིག་གི་གསོལ་འདེབས། _171
，
གུ་རུ་དྷེ་ཝ་དྷཱ་ཀི་ནཱི་སིདྷི་ཧཱུྃ། གདོད་ནས་རྣམ་དག་འོད་གསལ་བདེ་བ་
ཅན།། སྣང་བ་མཐའ་ཡས་གང་འདུལ་སྤྲུལ་པའི་སྐུ། རིག་འཛིན་གཙོ་བོ་པདྨ་
འབྱུང་གནས་ཀྱི། རྣམ་ཐར་མཛད་པ་རྨད་བྱུང་ཐམས་ཅད་ལ།། བློ་དམན་
བདག་གིས་གདུང་བའི་ང་རོ་ཡིས།། འགྲོ་བའི་མགོན་ལ་གསོལ་འདེབས་བསྟོད་
པར་བགྱི།། ཞིང་མཆོག་པདྨ་སྟོང་ལྡན་བདེ་བ་ཅན།། ཐོག་མའི་རྒྱལ་བ་རིགས་
བདག་འོད་དཔག་མེད།། སྤྱན་རས་གཟིགས་ཀྱིས་སྤྲུལ་པའི་དུས་མཁྱེན་ནས།།
མི་འགྱུར་ཐུགས་ལས་རྡོ་རྗེ་ཧཱི ཡིས་མཚན།། མདངས་ལྡན་དྲི་མེད་ཀོ་ཤའི་མཚོ་
གླིང་ དུ།། ལྷུམས་ སུ་ ཞུགས་ པར་ མཛད་ ལ་ གསོལ་ བ་ འདེབས། གསོལ་ བ་
འདེབས་སོ་ཨུ་རྒྱན་ སྤྲུལ་པའི་སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་
ཅན།། ཨུ་རྒྱན་ཡུལ་སོགས་འདུལ་བའི་དུས་མཁྱེན་པས།། པད་སྡོངས་མཛེས་
ལས་ཡ་མཚན་སྐུ་སྤྲུལ་ནས།། ལྷ་ཡིས་རབ་བསྐུལ་ཨིནྡྲ་བོ་དྷི་ཡི།། རྒྱལ་སྲས་
མཛད་ཚུལ་བསྟན་ལ་གསོལ་བ་འདེབས།། གསོལ་བ་འདེབས་སོ་ཨུ་རྒྱན་སྤྲུལ་
པའི་སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་ཅན།། ཕོ་བྲང་རིན་ཆེན་
གསེར་ཁྲིས་སྤྲས་པའི་སྟེང་།། འོད་ཟེར་སྨན་སོགས་བཙུན་མོ་ལྔ་བརྒྱ་ཡིས།། ལྷ་
བཞིན་མཆོད་ ཀྱང་ཆགས་མེད་དོར་ནས་ནི།། ལྡོམ་བུའི་ཚུལ་ མཛད་ཁྱེད་ལ་
གསོལ་བ་འདེབས། གསོལ་བ་འདེབས་སོ་ཨུ་རྒྱན་སྤྲུལ་པའི་སྐུ།། བྱིན་གྱིས་
རློབས་ཤིག་རྒྱལ་སྲས་ཐུགས་རྗེ་ཅན། བདུད་བློན་བསྒྲལ་ནས་དུར་ཁྲོད་བསིལ་
བ་ཡི།། ཚལ་དུ་བྱོན་ནས་མཁའ་འགྲོའི་གཙོ་བོ་མཛད།། སྦྱོར་སྒྲོལ་ལ་སོགས་
བརྟུལ་ཞུགས་ མཛད་ པ་ ཡིས།། དངོས་ གྲུབ་ རྣམ་ གཉིས་ ཐོབ་ ལ་ གསོལ་ བ་
འདེབས།། གསོལ་བ་འདེབས་སོ་ཨུ་རྒྱན་སྤྲུལ་པའི་སྐུ།། བྱིན་གྱིས་རློབས་ཤིག་
རྒྱལ་སྲས་ཐུགས་རྗེ་ཅན།། ཟ་ཧོར་ཡུལ་དུ་ཤཱཀྱ་བོ་དྷི་ཡིས།། རབ་བྱུང་བསྙེན་
རྫོགས་ཀུན་དགའ་མོ་ཡི་དྲུང༌།། དབང་བཞི་རྫོགས་ནས་སྐུ་བཞིའི་རྟེན་འབྲེལ་



172
༄༅།སློབ་དཔོན་པད་འབྱུང་གི་རྣམ་ཐར།
བསྒྲིགས།། རྗེས་འཇུག་གཞན་དོན་དགོངས་ལ་གསོལ་བ་འདེབས།། གསོལ་བ་
འདེབས་སོ་ཨུ་རྒྱན་སྤྲུལ་པའི་སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་
ཅན། ཟ་ཧོར་རྒྱལ་ཁམས་འདུལ་བའི་དུས་མཁྱེན་ནས།། མཱ་ར་ཏི་ཀ་ར་ལྷ་ལྕམ་
མནྡ་ར།། ཚེ་ལམ་བརྟེན་ནས་འཆི་མེད་རིག་འཛིན་བརྙེས།། འཕྲིན་ལས་རྣམ་
བཞི་བརྙེས་ལ་གསོལ་བ་འདེབས།། གསོལ་བ་འདེབས་སོ་ཨུ་རྒྱན་སྤྲུལ་པའི་སྐུ།།
བྱིན་གྱིས་རློབས་ཤིག་རྒྱལ་སྲས་ཐུགས་རྗེ་ཅན།། རྒྱལ་བོས་བཀའ་ཕབ་མེ་ཡིས་
བཞུས་ལ་བརྟེན།། གཞན་སྣང་འདུལ་ཕྱིར་མཚོ་དཀྱིལ་པདྨའི་སྟེང་།། གཞོན་
ནུའི་ཚུལ་མཛད་ཡབ་ཡུམ་གཉིས་མེད་སྦྱོར། འབྱུང་བའི་གནོད་བྲལ་ཁྱེད་ལ་
གསོལ་བ་འདེབས།། གསོལ་བ་འདེབས་སོ་ཨུ་རྒྱན་སྤྲུལ་པའི་སྐུ། བྱིན་གྱིས་
རློབས་ཤིག་རྒྱལ་སྲས་ཐུགས་རྗེ་ཅན།། ཁྱེད་ནི་དུས་གསུམ་སངས་རྒྱས་མཛོད་
འཛིན་ཀྱང་།། མ་འོངས་དོན་དུ་ཕྱོགས་ཀྱི་སློབ་དཔོན་བརྒྱུད།། བསྟེན་པའི་
ཚུལ་གྱིས་རབ་འབྱམས་བཀའ་ལུང་གསན།། རིག་འཛིན་གཙོ་བོ་ཁྱེད་ལ་གསོལ་
བ་འདེབས།། གསོལ་བ་འདེབས་སོ་ཨུ་རྒྱན་སྤྲུལ་པའི་སྐུ།། བྱིན་གྱིས་རློབས་
ཤིག་རྒྱལ་སྲས་ཐུགས་རྗེ་ཅན། གསང་བའི་བདག་དང་མཁའ་འགྲོའི་གཙོ་མོ་
ཡིས།། གཏད་རྒྱ་བཀྲོལ་ནས་དུས་ལ་བབས་དགོངས་ཚེ། ཐེག་པའི་ཡང་རྩེ་
བཀའ་བརྒྱད་རྫོགས་ཆེན་གྱིས།། རིག་འཛིན་བརྒྱད་སོགས་སྨིན་ལ་གསོལ་བ་
འདེབས། གསོལ་བ་འདེབས་སོ་ཨུ་རྒྱན་སྤྲུལ་པའི་སྐུ།། བྱིན་གྱི་རློབས་ཤིག་
རྒྱལ་སྲས་ཐུགས་རྗེ་ཅན།། ཤྲཱི་སི་ཧ་ར་ཨ་ཏི་གསན་ཚུལ་མཛད།། གསང་སྔགས་
བཀའ་གཏེར་རྒྱུད་སྡེའི་དགོངས་པ་བཀྲོལ།། མ་འོངས་དོན་དུ་ཟབ་མོའི་ཉམས་
ལེན་ དྲིལ། སྟོན་ པ་ གཉིས་ པར་ མཛད་ལ་གསོལ་བ་འདེབས།། གསོལ་ བ་
འདེབས་སོ་ཨུ་རྒྱན་སྤྲུལ་པའི་སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་
ཅན།། ཨུ་རྒྱན་ཡུལ་དུ་ཡབ་ཡུམ་བཙུན་མོར་བཅས།། རང་ཡུལ་འདུལ་བའི་
དུས་ལ་བབས་དགོངས་ནས།། ཨུ་རྒྱན་ཡུལ་བྱོན་བདུད་བློན་མེར་བསྲེགས་པའི།།
ཐབས་ཀྱིས་གཞན་སྣང་འདུལ་ལ་གསོལ་བ་འདེབས།། གསོལ་བ་འདེབས་སོ་ཨུ་



༄༅།ཨུ་རྒྱན་རིན་པོ་ཆེའི་རྣམ་ཐར་མཛད་པ་བཅུ་གཅིག་གི་གསོལ་འདེབས། 173
-
---
-
-
རྒྱན་སྤྲུལ་པའི་སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་ཅན།། རྡོ་རྗེ་
གདན་སོགས་ རྒྱ་གར་ ཤར་ནུབ་ ཏུ།། མུ་སྟེགས་ཚར་བཅད་བསྟན་པའི་ རྒྱལ་
མཚན་བཙུགས།། རྩོད་མེད་སེང་གེའི་ང་རོས་བདུད་དཔུང་འཇོམས།། ཆོས་
འཁོར་བསྐོར་བར་མཛད་ལ་གསོལ་བ་འདེབས།། གསོལ་བ་འདེབས་སོ་ཨུ་རྒྱན་
སྤྲུལ་པའི་སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་ཅན།། ཡངས་ལེ་ཤོད་
སོགས་གནས་ཆེན་ཉི་ཤུ་ལྔར།། བསྒྲུབས་པའི་ཚུལ་མཛད་བརྟུལ་ཞུགས་སྤྱོད་
པའི་ཚེ།། སྣ་ཚོགས་རྫུ་འཕྲུལ་ཐབས་ཀྱིས་འགྲོ་འདུལ་ཞིང་།། བོད་ཡུལ་བྱོན་
པར་དགོངས་ལ་གསོལ་བ་འདེབས།། གསོལ་བ་འདེབས་སོ་ཨུ་རྒྱན་སྤྲུལ་བའི་
སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་ཅན།། སྨོན་ལམ་དབང་གིས་
གངས་ཅན་ཡུལ་དུ་བྱོན།། ལྷ་སྲིན་དམ་བཏགས་ས་གཞི་བྱིན་གྱིས་བརླབས།།
ཕྱོགས་བཞི་ མཚམས་ བརྒྱུད་ གདམས་ པའི་ གཏེར་ གྱིས་ བཀང་། རྒྱལ་ པོའི་
ཐུགས་དགོངས་རྫོགས་ལ་གསོལ་བ་འདེབས།། གསོལ་བ་འདེབས་སོ་ཨུ་རྒྱན་
སྤྲུལ་པའི་སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་ཅན།། བསམ་ཡས་ས་
བཏུལ་བསྟན་པའི་རྒྱལ་མཚན་བཙུགས།། མཐའ་དབུས་གཙུག་ལག་བརྒྱ་དང་
རྩ་བརྒྱད་བཞེངས།། བསྟན་པ་མི་ནུབ་མཐའ་རྒྱས་དར་བར་མཛད། དུས་
གསུམ་འགྲན་ཟླ་མེད་ལ་གསོལ་བ་འདེབས།། གསོལ་བ་འདེབས་སོ་ཨུ་རྒྱན་སྤྲུལ་
པའི་སྐུ།། བྱིན་གྱིས་རློབས་ ཤིག་ རྒྱལ་སྲས་ ཐུགས་ རྗེ་ ཅན།། མཆིམས་ ཕུས་
གཙོར་བྱས་སྒྲུབ་གནས་བརྒྱ་རྩ་བརྒྱད། ཞབས་བཅགས་བྱིན་བརླབས་སྒྲུབ་
པའི་རྐང་བཙུགས་ ཤིང་། མ་འོངས་ དོན་ དུ་ བརྩེ་ བའི་ ཞལ་ ཐེམས་ གནང༌།།
རྗེས་འཇུག་ཐུགས་རྗེས་འཛིན་ལ་གསོལ་བ་འདེབས། གསོལ་བ་འདེབས་སོ་ཨུ་
རྒྱན་སྤྲུལ་པའི་སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་ཅན།། ཡེ་ཤེས་
མཚོ་རྒྱལ་གསང་བའི་དགྱེས་སྟེར་བསྟེན།། རིག་འཛིན་བརྒྱད་ལ་བརྒྱུད་པའི་
བཀའ་བབས་གཏང་།། མུ་ནེ་བཙན་པོའི་ཐུགས་བསྲིངས་ཆོས་སྲིད་བསྐྱངས།།
བཀའ་དྲིན་མཉམ་མེད་མཛད་ལ་གསོལ་བ་འདེབས།། གསོལ་བ་འདེབས་སོ་ཨུ་



174
༄༅།སློབ་དཔོན་པད་འབྱུང་གི་རྣམ་ཐར།
རྒྱན་སྤྲུལ་པའི་སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་ཅན། དགུང་ལོ་
བརྒྱ་དང་བཅུ་གཅིག་བོད་དུ་བཞུགས།། ཐུགས་གཏེར་ལྔ་དང་ཟབ་གཏེར་ཉེར་
ལྔ་དང༌།། བླ་གཏེར་བརྒྱ་དང་ཡོངས་སུ་བྱེ་བ་སྦས།། རྗེས་འཇུག་སྐུ་དྲིན་ཅན་
ལ་གསོལ་བ་འདེབས།། གསོལ་བ་འདེབས་སོ་ཨུ་རྒྱན་སྤྲུལ་པའི་སྐུ།། བྱིན་གྱིས་
རློབས་ཤིག་རྒྱལ་སྲས་ཐུགས་རྗེ་ཅན།། སྤྲེལ་ལོ་སྤྲེལ་ཟླའི་ཚེས་བཅུར་དངོས་བྱོན་
གསུངས།། ཟླ་རེའི་ཚེས་བཅུ་བྱུང་ངེས་གསོལ་བ་ཐོབ།། དམ་ཚིག་དབང་གིས་
བྱོན་གསུངས་ དབུ་ བསྙུང༌ བཞེས།། ཐུགས་ རྗེ་ རྒྱུན་ ཆད་ མེད་ ལ་ གསོལ་ བ་
འདེབས། གསོལ་བ་འདེབས་སོ་ཨུ་རྒྱན་སྤྲུལ་པའི་སྐུ།། བྱིན་གྱིས་རློབས་ཤིག་
རྒྱལ་སྲས་ཐུགས་རྗེ་ཅན།། འགྲོ་དོན་གདུལ་བྱ་ཐུགས་དགོངས་རྫོགས་པའི་ཚེ།།
ང་ནི་རྔ་ཡབ་དཔལ་རིར་འགྲོའོ་ གསུངས། གཏེར་ སྟོན་ ང༌ སྤྲུལ་གྲངས་མེད་
འབྱོན་ལུང་བསྟན།། སྤྲུལ་པ་རྒྱུན་ཆད་མེད་ལ་གསོལ་བ་འདེབས།། གསོལ་བ་
འདེབས་སོ་ཨུ་རྒྱན་སྤྲུལ་པའི་སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་
ཅན།། བོད་ཡུལ་རྗེ་འབངས་མཁན་སློབ་ཐམས་ཅད་ཀྱིས།། མང་ཡུལ་བར་དུ་
སྐུ་ཡི་ཕྱག་ཕྱིར་འབྲངས།། བཤོལ་བས་མ་ཤོལ་ཞལ་ཐེམས་ལུང་བསྟན་གསུངས།།
བརྩེ་བའི་ཐུགས་རྗེ་ཅན་ལ་གསོལ་བ་འདེབས།། གསོལ་བ་འདེབས་སོ་ཨུ་རྒྱན་
སྤྲུལ་པའི་སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་ཅན།། བློ་སྤྲོ་མཛད་
ཅིང་མཁའ་ ལ་ བྱ་ བཞིན་ འཕུར།། རྔ་ཡབ་ གླིང་ནས་ མཁའ་ འགྲོའི་ བསུ་ བ་
སླེབས།། ཞག་བདུན་བར་དུ་འོད་གསལ་སྣང་བ་བསྟན།། སྐུ་དྲིན་མཉམ་མེད་
མཛད་ ལ་ གསོལ་བ་འདེབས།། གསོལ་བ་འདེབས་ སོ་ ཨུ་ རྒྱན་ སྤྲུལ་པའི་སྐུ།།
བྱིན་གྱིས་རློབས་ཤིག་རྒྱལ་སྲས་ཐུགས་རྗེ་ཅན།། ཨེ་མ་ཀྱེ་མ་འགྲོ་མགོན་ཐོད་
ཕྲེང་ རྩལ།། འདི་ ཕྱིའི་ རེ་ ལྟོས་ འགྲོ་ མགོན་ ཁྱེད་ ཤེས་ན།། གསོལ་འདེབས་
མཆོད་བསྟོད་དྲན་པ་ཙམ་གྱིས་ཀྱང་།། བདག་སོགས་འགྲོ་འདུག་གང་གི་དུས་
ཀུན་ཏུ། སྐད་ཅིག་ཙམ་ཡང་འབྲལ་བ་མེད་པ་རུ།། ཚེ་འདིར་བཟུང་ནས་ཕྱི་མ་
རྔ་ཡབ་ཏུ།། གུ་རུ་ཁྱེད་དང་འདུ་འབྲལ་མེད་པར་ཤོག། གསོལ་བ་འདེབས་སོ་



༄༅།ཨུ་རྒྱན་རིན་པོ་ཆེའི་རྣམ་ཐར་མཛད་པ་བཅུ་གཅིག་གི་གསོལ་འདེབས།
175
ཨུ་རྒྱན་སྤྲུལ་པའི་སྐུ།། བྱིན་གྱིས་རློབས་ཤིག་རྒྱལ་སྲས་ཐུགས་རྗེ་ཅན།། བདག་
སོགས་དགེ་བ་དྲི་མེད་རྒྱ་ཆེན་དེས།། གུ་རུ་རྗེ་དང་ནམ་ཡང་མི་འབྲལ་ཞིང་།
སྐུ་གསུམ་ཡོངས་རྫོགས་བླ་མའི་ས་ཐོབ་ཤོག། འགྲོ་ཀུན་ཕྱམ་གཅིག་སངས་རྒྱས་
ཐོབ་པར་ཤོག། ཨུ་རྒྱན་རིན་པོ་ཆེའི་རྣམ་ཐར་མཛད་པ་བཅུ་གཅིག་ལ་བསྟོད་
པ་བྱིན་རླབས་སྤྲིན་ཕུང་ཞེས་བྱ་བ། གཏེར་སྟོན་རཏྣ་གླིང་བས་ཤར་གངས་རིའི་
མགུལ་པ་ཆོས་རྫོང་གི་གནས་སུ། ལུག་ལོ་ཆོ་འཕྲུལ་ཟླ་བའི་བཅོ་ལྔ་ལ་སྦྱར་བ་
ལེགས་སོ།།
ཨོཾ་སྭ་ སྟེ། མཚོ་སྐྱེས་རྡོ་རྗེ་འཆང་གི་རྣམ་ པར་ ཐར།། མཁའ་དང་ རྒྱ་
མཚོའི་མཇིངས་ལས་བྱིས་བློ་ཡི།། ཡུལ་གྱུར་སྟོང་ཕྲག་སྙེད་ནང་རྡོ་རྗེའི་ཚིག༎
འགྱུར་མེད་ཕ་ལམ་བཞིན་དུ་ཁྱད་འཕགས་པ།། འཁྲུལ་མེད་ ཟབ་ གཏེར་ སྒོ་
འབྱེད་བརྒྱ་སྟོང་གི།འཁོར་ལོས་སྒྱུར་བ་ཉང་རལ་ཐུགས་ཀྱི་ནོར།། འཇམ་དཔལ་
དབྱངས་དངོས་ཀུན་མཁྱེན་བརྩེ་བ་ཆེ།། དགེ་སློང་ཕན་བདེ་ཟུང་གིས་གཞན་
ཕན་ཕྱིར།། འཛད་མེད་རིན་ཆེན་ཆོས་ཆར་འབེབས་པའི་སྦྱར།། རྫོགས་ལྡན་
སྤྲིན་གྱི་བླ་རེ་བྲིས་འདི་ཉིད། མཐོང་ཐོས་དྲན་པས་འབྲེལ་ཀུན་ཨོ་རྒྱན་རྗེའི།།
རྣམ་ཐར་ནམ་མཁའི་མཛོད་ལ་དབང་ཐོབ་ཤོག། ཅེས་པའང་ཀརྨ་ངག་དབང་
ཡོན་ཏན་རྒྱ་མཚོས་སྤར་བྱང་སྨོན་ཚིག་ཏུ་བྲིས་པ་སིདྡྷི་རསྟུ། མངྒ་ལཾ། ། ། །



༄༅།།སློབ་དཔོན་ཆེན་པོ་པདྨ་འབྱུང་གནས་ཀྱི་རྣམ་
པར་ཐར་བ་གསལ་བར་བྱེད་པའི་ཡི་གེ་ཡིད་
ཆེས་གསུམ་ལྡན་ཞེས་བྱ་བ་བཞུགས་སོ།།
ཏཱ་ར་ནཱ་ཐ།



179
རྩོམ་པ་པོ་ངོ་སྤྲོད་མདོར་བསྡུས།
རྒྱ་གར་ལུགས་ཀྱི་སློབ་དཔོན་པདྨའི་རྣམ་ཐར་རམ་སློབ་དཔོན་ཆེན་པོ་
པདྨ་འབྱུང་གནས་ཀྱི་རྣམ་པར་ཐར་བ་གསལ་བར་བྱེད་པའི་ཡི་གེ་ཡིད་ཆེས་
གསུམ་ལྡན་ཞེས་བྱ་བ་འདིའི་རྩོམ་པ་པོ་ཇོ་ནང་ཏཱ་ར་ནཱ་ཐ་འམ་མཚན་གཞན་ལ་
རྗེ་བཙུན་ཀུན་དགའ་སྙིང་པོ་མཆོག་ནི་སྤྱི་ལོ་༡༥༧༥ལོར་རྭ་ལོའི་གདུང་རྒྱུད་དུ་
དབུས་གཙང་གཉིས་ ཀྱི་མཚམས་ཇོ་མོ་ཁ་ རག་དང་ཉེ་བར་འབྲང་ཞེས་པའི་
གནས་སུ་ཡབ་རྣམ་རྒྱལ་ཕུན་ཚོགས་དང་ཡུམ་རྡོ་རྗེ་བུ་དགའ་གཉིས་ཀྱི་སྲས་སུ་
སྐུ་འཁྲུངས། མེས་པོས་ཁོང་གི་མཚན་ལ་པད་མ་སྲི་གཅོད་རྡོ་རྗེ་ཞེས་གསོལ།
དགུང་ལོ་བཞི་པར་ཇོ་ནང་མཁན་པོ་ལུང་རིགས་རྒྱ་མཚོས་ཇོ་ནང་བླ་མ་ཀུན་
དགའ་གྲོལ་མཆོག་གི་ སྤྲུལ་སྐུར་ངོས་འཛིན་མཛད་དེ་ཇོ་ནང་དགོན་དུ་བྱོན།
དགུང་ལོ་དྲུག་པ་ནས་ཀློག་སློབ་ཀྱི་མགོ་བརྩམས། དགུང་ལོ་བརྒྱད་པར་ཇོ་
དགོན་ཆོས་ལུང་དུ་ཕེབས་ནས་མཁས་དབང་བྱམས་པ་ལྷུན་གྲུབ་སློབ་དཔོན་དུ་
བསྟེན། སྟག་ལུང་བ་ཀུན་དགའ་བཀྲ་ཤིས་རྒྱལ་མཚན་གྱི་གམ་ནས་རབ་བྱུང་གི་
སྡོམ་པ་བཞེས། མཚན་ལ་ཀུན་དགའ་སྙིང་པོ་ཞེས་གསོལ། རྒྱ་གར་གྱི་བཤེས་
གཉེན་བ་ཛ་ལ་ནཱ་ཐ་མཆོག་གིས་ཏཱ་ར་ནཱ་ཐ་ཞེས་མཚན་གསོལ། ལྔ་གཞུག་ཏུ་
མཁན་པོ་ལུང་རིགས་རྒྱ་མཚོ་དང་། སློབ་དཔོན་བྱམས་པ་ལྷུན་གྲུབ། ཇོ་ནང་
རྗེ་དྲུང་རྗེ་བཙུན་སྦས་ པའི་ སངས་ རྒྱས། པུརྣ་བཛྲ་སོགས་ བསྟེན་ནས་ མདོ་
སྔགས་ཀྱི་གཞུང་མང་བོ་ལ་གསན་སྦྱངས་མཛད་ནས་མཁས་པའི་ཡང་རྩེར་སོན།
དགུང་ལོ་ཉེར་གཅིག་སྐབས་ཇོ་ནང་དུས་ཁྲིད་ཆེན་མོ་བཙུགས་ནས་མདོ་སྔགས་
ཀྱི་འཆད་ཉན་རྒྱ་ཆེར་སྤེལ། དགུང་ལོ་ཞེ་གཅིག་པ་ལ་གཙང་སྡེ་སྲིད་ཀྱིས་སྦྱིན་



180
༄༅།སློབ་དཔོན་པད་འབྱུང་གི་རྣམ་ཐར།
བདག་མཛད་དེ་རྟག་བརྟན་དམ་ཆོས་གླིང་ཕྱག་བཏབ། རྗེ་ཉིད་ཀྱི་འཕྲིན་ལས་
ཀྱི་སློབ་མ་ལ་སངས་རྒྱས་རྒྱ་མཚོ་དང་། མཁས་དབང་ཡེ་ཤེས་རྒྱ་མཚོ། མཁས་
ཆེན་རིན་ཆེན་རྒྱ་མཚོ། མཁས་གྲུབ་བློ་གྲོས་རྣམ་རྒྱལ། སྡེ་སྲིད་ཕུན་ཚོགས་
རྣམ་རྒྱལ་ཡབ་སྲས། བྱང་བདག་བཀྲ་ཤིས་སྟོབས་རྒྱལ་སོགས་མང་དུ་བྱུང༌།
བརྩམས་ཆོས་ལ་སྟོན་པའི་མཛད་བརྒྱ་དང་། རྒྱ་གར་ཆོས་འབྱུང་སོགས་རྣམ་
ཐར་དང་། མདོ་སྔགས་གཞུང་འགྲེལ་ཕལ་ཆེར་གླེགས་བམ་བཞི་བཅུ་ལྷག་ཡོད།
སྤྱི་ལོ་༡༦༢༩ སྟེ་དགུང་ལོ་དྲུག་ཅུ་པ་ལ་རྟག་བརྟན་ཆོས་གླིང་དུ་སྐུ་གཤེགས།



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན། 181
ཨོཾ་སྭ་སྟི། སློབ་དཔོན་ཆེན་པོ་པདྨ་འབྱུང་གནས་ཀྱི་རྣམ་པར་ཐར་པ་
གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན་ཞེས་བྱ་བ། བླ་མ་ལ་ཕྱག་
འཚལ་ལོ། ། གང་ཞིག་རྒྱལ་གསུང་ཆད་པ་མི་མངའ་སྒྲ་དབྱངས་རྒྱ་མཚོ་དེ་ཡང་
རེས་འགའ་ སློབ་དཔོན་ཚུལ་བཟུང་ནས།། དམ་ཆོས་འོད་ ཀྱིས་ ཕྱོགས་ ཀུན་
འགེངས་ཤིང་ ལ་ ལར་ བགྲང་ ཡས་ དཀྱིལ་ འཁོར་ འཁོར་ ལོའི་ རྣམ་ པར་ སྟོན་
མཛད་ཀྱང༌།།ནམ་ཡང་འོད་གསལ་རྡོ་རྗེའི་ཐུགས་ ལས་ གཡོ་མེད་པདྨ་འབྱུང་
གནས་དེ་ལ་གུས་པས་བཏུད་ནས་ནི།། གང་དེའི་གཏམ་ནི་ཚད་མར་གྱུར་པ་ཇི་
ཙམ་རྙེད་པ་དེ་ཙམ་མུ་ཅོར་སྤངས་ཏེ་བྲི་བར་བྱ། དེ་ཡང་སྟོན་པ་ཡང་དག་པར་
རྫོགས་པའི་སངས་རྒྱས་ཀྱི་བསྟན་པ་འབྲས་བུའི་ཚུལ་ལྷག་པར་དེར་བའི་སྐབས་
ཤིག ཡུལ་གྱི་མཆོག་མ་ག་དྷཱར་རྒྱལ་པོ་དེ་བ་པཱ་ལས་རྒྱལ་སྲིད་སྐྱོང་བར་བྱེད་ལ།
དབལ་ཨོ་ཌི་ཡ་ནའི་རྒྱལ་པོ་ཧ་ཡ་ལཱི་ལ་ཞེས་བྱ་བ་རྒྱལ་སྲིད་ཆོས་བཞིན་དུ་བྱེད་
དོ།། དེའི་ཚེ་རྒྱལ་རིགས་རིག་པར་སྨྲ་བ་པོ། དཀོན་མཆོག་གསུམ་བླ་མར་བྱེད་
པས་སྲ་དོ་ཞེས་བྱ་བ་དེ་ནི་ཨོ་ཌི་ཡ་ནའི་སྐད་ཀྱི་མིང་སྟེ། རྒྱ་གར་གྱི་སྐད་དུ་ན་
སྲིག་དྷ་ར་མེ་ཏོག་ཕྲེང་བ་འཛིན་པ་ཞེས་བྱ་བ་ཡོད་དོ།། དེ་ལ་སྲས་མཚན་དང་
ལྡན་པ་ཁ་དོག་དཀར་ལ་དམར་བ། སྲིན་ལག་ལ་པདྨའི་རི་མོ་ཡོད་པ། པདྨ་
རྒྱས་པ་ལྟ་བུའི་མིག་དང་མཆུ་སྒྲོས་ཅན། པདྨ་ཨུཏྤལ་ལྕགས་ཀྱུ་ཞགས་པ་ལ་
སོགས་པ་ཤ་མཚན་དགེ་བའི་ལྟས་དུ་མ་ཡོད་པ་ཞིག་བཙས་སྟོན་ལ་ སོགས་པ་
ཆེར་བྱས། བྲམ་ཟེ་རྣམས་ཀྱིས་ལྟས་བརྟགས་པས། འགའ་ཞིག་གིས་རྒྱལ་སྲིད་
བྱེད་པར་ལུང་བསྟན། འགའ་ཞིག་གིས་ ཁམས་ཀྱི་རྒྱལ་ཕྲན་བྱེད་པར་ལུང་
བསྟན། ཁ་ཅིག་གིས་ནི་དུར་ཁྲོད་ན་གནས་ཤིང་རིགས་ཉམས་པར་བྱེད་པར་
ལུང་བསྟན། དེ་ལྟར་བཟང་ངན་མ་ངེས་པ་སྣ་ཚོགས་པར་ལུང་སྟོན་པ་ལས།
གཅིག་ཏུ་མ་ངེས་པ་ལ། འོན་ཀྱང་ཐམས་ཅད་མཐུན་པར་གཞན་གྱིས་ཐུབ་པར་



182
༄༅།སློབ་དཔོན་པད་འབྱུང་གི་རྣམ་ཐར།
དཀའ་བར་ལུང་བསྟན་ནོ། དེར་ལེགས་པར་སྤྱད་པའི་རྣལ་འབྱོར་བ་ཞིག་བྱུང་
བ་ལ་དྲིས་པས། འདི་ནི་གསང་ སྔགས་ཀྱི་སྒྲུབ་པ་པོ་མཆོག་ ཏུ་འགྱུར་ཞིང་།
པདྨའི་རིགས་ཀྱི་མཚན་ཉིད་ཐམས་ཅད་ཚང་བས་ན། འོད་དཔག་མེད་པས་
བྱིན་གྱིས་རློབ་ པར་ འགྱུར་ རོ།། དེའི་ཕྱིར་འདིའི་ མིང་ ནི་ པདྨ་ ཨ་ བ་ བྷ་ སི་
མཚམས་སྦྱར་བས་པདྨ་བ་བྷ་སི་ཞེས་ཐོགས་ཤིག་ཟེར་བ་ལྟར་བྱས་སོ།། དེ་ནས་
ཁྱེའུ་དེ་ཆེར་སྐྱེས་ཙམ་ན། ཡི་གེ་དང་། བརྡའ་སྤྲོད་པ་དང་། རྟོག་གེ་དང་།
སྨན་དཔྱད་དང༌། བཟོ་གནས་རྣམས་དང༌། བརྟག་པ་བརྒྱད་ལ་སོགས་པ་
རིག་པའི་གནས་ཕྲ་མོ་ཐམས་ཅད་ལ་ཚེགས་མེད་པར་བློ་གྲོས་བྱང་བར་གྱུར་
ཅིང༌། ཐཾ་རག་ཥ་ཞེས་བྱ་བའི་གྲོང་ཁྱེར་ གྱི་གཙུག་ལག་ཁང་དུ། འདུལ་བ་
འཛིན་པ་ཞིག་ལས་སྐྱབས་སུ་འགྲོ་བ་དང་། བསླབ་པའི་གཞི་ལྔ་བླངས། ཆོས་
མངོན་པ་དང་མདོ་སྡེའི་གཞུང་ལུགས་མང་དུ་ཐོས་པ་བྱས། སློབ་དཔོན་སྔགས་
མཁན་ཤཱནྟི་རཱུ་པ་ཞེས་པ་ལ། བྱ་སྤྱོད་རྣལ་འབྱོར་རྒྱུད་གསུམ་གྱི་དཀྱིལ་འཁོར་
མང་པོར་དབང་བསྐུར་བ་ཞུས་ཏེ། མེ་ཏོག་ཐམས་ཅད་དང་པདྨའི་རིགས་ཀྱི་ལྷ་
ཁོ་ན་ལ་ཕོག་གོ། དེ་བཞིན་དུ་ཚོང་དཔོན་གྱི་བུ་སུ་ཁ་དེ་བ་ཞེས་བྱ་བ་གྲུབ་ཐོབ་
འཕགས་པ་སྤྱན་རས་གཟིགས་དང་གཉིས་སུ་མེད་པ་ཞིག་དང༌། སྨད་འཚོང་མ་
སུ་ཁ་དྷ་རི་ཞེས་བྱ་བ་ཨོ་རྒྱན་གྱི་གནས་དེ་ཉིད་དུ་བྱུང་བའི་གྲུབ་བརྙེས་ཆེན་པོ་རྡོ་
རྗེ་འཆང་དངོས་ལ་ཆོས་གསན་པ་དེ་དག་ཀྱང་བསྟེན་ནས་གསང་སྔགས་ནང་གི་
གདམས་པ་ཡང་ཐོབ་པར་བྱས་སོ།། དེ་ནས་སྐྱེད་མོས་ཚལ་ཞིག་ཏུ་བསྙེན་པ་
དང་། ཉེར་ སྒྲུབ་ དང༌། སྒྲུབ་ པ་ དང༌། སྒྲུབ་ པ་ ཆེན་ པོ་ རྣམས་ བྱས་ པས།
དང་པོར་ཐུག་ཆོམ་གྱི་སྒྲ་ཆེན་པོ་དང་འཇིགས་པའི་གཟུགས་སྣ་ཚོགས་པ་དང་།
ཚལ་ལ་མེ་ཤོར་བ་དང་། ཁྱིམ་ཞིག་པ་སོགས་མི་འཚམ་པའི་ལྟས་དུ་མ་བྱུང་ཡང་།
དེ་དག་གི་དབང་དུ་མ་བཏང་བར་བསྒོམས་པས། རིག་སྔགས་གྲུབ་སྟེ་དེ་བཞིན་
གཤེགས་པ་འོད་དཔག་ཏུ་མེད་པ་གཙོ་བོར་འགྱུར་པའི་སངས་རྒྱས་བྱང་སེམས་
མང་པོ་མནལ་ལམ་དུ་ཞལ་གཟིགས་པ་དང་། ཁྲོ་བོའི་རྒྱལ་པོ་རྟ་མགྲིན་དངོས་



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན། 183.
སུ་ཡང་ཞལ་གཟིགས། མཁའ་འགྲོ་མ་དང་འབྱུང་པོ་ཕྲ་མོ་རྣམས་བྲན་དུ་ཁོལ་
ལོ།། དེ་ནས་མི་རིང་བར་ཁྱིམ་གྱི་བྱ་བ་རང་ཉིད་ཀྱི་མཛད་པར་བབ་པའི་ཚེ།
ཡབ་ཀྱི་རིགས་བྱ་བ་ལས། བྲམ་ཟེ་མདུན་ན་འདོན་རྣམས་དང་སྤྱོད་པ་མཚུངས་
པར་རྒྱལ་པོའི་ཕོ་བྲང་དུ་ཡང་ཡང་འགྲོ་ཞིང་སྲིད་ཀྱི་བྱ་བ་དང་། སྐར་རྩིས་
སོགས་ཀྱི་ལུང་སྟོན་པར་བྱེད་པ་ལས། དུས་དེའི་ཚེ་རྒྱལ་པོ་ཧ་ཡ་ལི་ལའི་བུ་ཨཀྵ་
ལཱི་ལ་ཞེས་བྱ་བ་རྒྱལ་སྲིད་ལ་འཁོད་ནས་མི་རིང་བ་ཅིག་ཡིན་པས། དེའི་རྒྱལ་
སྲིད་དམ་པའི་ཆོས་ལ་འགོད་པར་བཞེད་དེ། རྒྱལ་པོ་ཉིད་ཀྱང་དགེ་བ་རྒྱ་ཆེན་
པོ་ལ་བསྐུལ། རང་གིས་ཀྱང་སྐྱེད་མོས་ཚལ་གྱི་དབུས་སུ། ལྷ་ཁང་དང་དགེ་
འདུན་གྱི་གནས་བྱས་མཐའ་མཆོད་རྟེན་གྱིས་བསྐོར་ལྕགས་རི་རིམ་པ་མང་པོ་
བྱས་སོ།།
དེའི་ཚེ་སློབ་དཔོན་གྱི་གཡོག་ཏུ་གྱུར་པ་གཅིག་ནི་རྒྱལ་པོའི་ཡིག་མཁན་
བྱེད་ལ། གཉིས་ནི་བློན་པོར་གཏོགས་པ་ཡོད་པས། དེ་ནས་ངན་སེམས་སྐྱེས་
ཏེ། ཡུལ་འཁོར་འདི་རྣམས་རང་ཅག་གསུམ་གྱིས་བདག་གི་བྱ་བའི་ཐབས་བྱའོ།།
ཞེས་ལྐོག་ཏུ་བགྲོས་ནས་དུས་ལན་ཡིག་མཁན་དེས་རྒྱལ་པོ་ལ། པདྨ་ཨ་བ་བྷ་སི་
འདི་ནི་ངེས་པར་རྒྱལ་སྲིད་བྱེད་པར་འདོད་དེ། འདི་ཉིད་དང་འདིའི་སྐྱེད་མོས་
ཚལ་ན་གནས་པའི་རབ་ཏུ་བྱུང་བ་སྟོང་ཙམ་ཡོད་པ་ཡང་དགྲ་ཐབས་ལ་མཁས་
ཤིང་གཡུལ་དུ་དཔའ་བ་ཁོ་ན་ཡིན་ལ། སྐྱེད་མོས་ཚལ་དེ་ཡང་གཙུག་ལག་ཁང་
དུ་བསྒྱུར་བ་ཡིན་ནོ་ཞེས་བརྫུ་བར་བྱས་མོད་ཀྱི། དོན་དུ་ན་ལྕགས་ར་བརྟན་
པོའི་བསྐོར་བ་སོགས་རྒྱལ་པོ་དཔའ་ཐབ་[ འཐབ]པའི་དོན་དུ་བྱས་པ་ཡིན་ནོ་
ཞེས་བྱས། རྒྱལ་བོས་བློན་པོ་རྣམས་ལ་དྲིས་པས་ཀྱང་བློན་པོ་གཉིས་པོ་དེས་
བསྒྲགས་པའི་རྐྱེན་དང་ཕྲག་དོག་གི་དབང་གིས་ཐམས་ཅད་ཀྱང་དེ་དང་མཐུན་
པར་སྨྲ་བ་ན། རྒྱལ་པོས་བློན་པོ་དེ་རྣམས་དམག་ཚོགས་དང་བཅས་པ་བཏང་
ངོ་།། དེ་སྐབས་ཨོ་རྒྱན་ན་རྒྱལ་བོ་རྣམས་བྲམ་ཟེ་དང་དགེ་སྦྱོར་དང་པཎྜི་ཏ་
གསོད་པའི་ཁྲིམས་ནི་མེད་པས་མདུན་ན་འདོན་ཁྱོད་དང་ཁྱོད་ཀྱི་མཆོད་གནས་



༡
184
༄༅།སློབ་དཔོན་པད་འབྱུང་གི་རྣམ་ཐར།
དགེ་འདུན་རྣམས་ཡོ་བྱད་བོར་ལ་རང་ཉིད་གཞན་དུ་སོངས་ཤིག་ཅེས་རྒྱལ་པོའི་
བཀའ་བརྗོད་པས། དགེ་འདུན་རྣམས་སོང་ངོ༌།། སློབ་དཔོན་ཡང་དེ་ལྟར་
འགྲོ་བ་ལ། བློན་པོ་རྣམས་ཀྱིས་འདི་མ་བསད་ན་ཕྱིས་རང་ཅག་ལ་གནོད་དེ་
འོང་ཟེར་ནས་གཤེད་མ་མང་པོ་བཏང་། དེ་དག་གིས་སློབ་དཔོན་ཞགས་པ་
དང་ལྕགས་སྒྲོག་གིས་བཅིངས་པའི་ཚེ་རིག་སྔགས་ཀྱི་མཐུས་ཞགས་པ་རྣམས་
བཅད། ལྕགས་ སྒྲོག་ རྣམས་ བཅག མཚོན་ཆ་ རྣམས་ བསྣུན་ པས་ ནི་ སློབ་
དཔོན་གྱི་སྐུ་ལ་གནོད་པ་མེད་ཅིང་མཚོན་ཆ་རྣམས་དུམ་བུ་མང་པོར་ཆག མེ་
ལ་བསྲེགས་པས་ཀྱང་མ་ཚིག ཆུ་ལ་འཕངས་པས་བྱེའུ་ཟུལ་བྱེད་ཅིང་སོང་།
གཡང་སར་འཕངས་པས་ཀྱང་མ་གནོད། སར་བྲུབ་ནས་སྐུངས་པས་ཀྱང་ཐག་
རིང་པོར་རས་ཕུག་ནས་སོང་སྟེ་བཟུངས་ཀྱང་མ་ཐུབ་བོ།། དེ་ནས་སློབ་དཔོན་
གྲོང་ཁྱེར་རྣམས་སུ་མ་སོང་སྟེ། ཡུལ་གཞན་གྱི་དུར་ཁྲོད་ནས་དུར་ཁྲོད་དུ་རྒྱུ་
ཞིང་སྤྱོད་ལ། དུར་ཁྲོད་ཀྱི་འདྲེ་དང་སྲིན་པོ་རྣམས་ཀྱིས་གྲོགས་བྱས་ཏེ། སྔར་
གྱི་རྒྱལ་པོའི་ཡིག་མཁན་དང༌། བློན་པོ་དང་གཤེད་མ་དེ་དག་ཞག་བདུན་གྱི་
ཁོངས་སུ་ལ་ལ་ ཁང་ཁྱིམ་ཚིག་ནས་ཤི། ལ་ལ་ རང་སྲོག་རང་གིས་བཅད་དེ་
གཅིག་ཀྱང་མ་ལུས་སོ།། རྒྱལ་པོ་ཡང་སྦྲུལ་གདུག་པས་ཟིན་ཏེ་དུས་ལས་འདས།
དེ་ནས་ཀྱང་སློབ་དཔོན་དུར་ཁྲོད་དེ་དག་ཏུ་ཡུན་རིང་དུ་གནས་ནས་འབྱུང་པོ་
དང་སྲིན་པོ་དང་ཤ་ཟ་དང་མཁའ་འགྲོ་མ་སོགས་མཐུ་ཆེན་རྣམས་དང་གྲོགས་
བཤེས་སུ་གྱུར། རིག་སྔགས་ཀྱི་བཟླས་པ་ལ་བརྩོན་པར་བྱས་པས། ཁམས་
གསུམ་རྣམ་རྒྱལ་དང་གཤིན་རྗེ་གཤེད་ལ་སོགས་པ་རྡོ་རྗེ་ཁྲོ་བོ་ཐམས་ཅད་ཞལ་
གཟིགས་ཤིང་གསུང་ཐོས། ནག་པོ་ཆེན་པོ་དང་མ་མོ་བདུན་སོགས་དང་མི་ལབ་
པ་བཞིན་དུ་བྱེད། ཀླུ་དང་གནོད་སྦྱིན་གདུག་པ་ཅན་ཐམས་ཅད་བྲན་དུ་འཁོལ།
འཇིག་རྟེན་དང་འཇིག་རྟེན་ལས་འདས་པའི་དྲག་སྔགས་འབུམ་ཕྲག་བརྒྱ་ལ་
དབང་ཐོབ་བོ། དེ་སྐབས་མི་མ་ཡིན་མཐུ་ཆེན་རྣམས་དང་ལྷན་ཅིག་ཏུ་འཛམ་
བུའི་གླིང་ན་གདོད་ནས་གྲུབ་པའི་དུར་ཁྲོད་ཆེན་པོ་བརྒྱད་ཡོད་པ་རྣམས་སུ་



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན། 185
་
-
-
ཡང་། སྔགས་བཟླས་པའི་རྫུ་འཕྲུལ་གྱིས་ཡང་ཡང་བྱོན། དེ་དག་ཏུ་གདོད་
ནས་གྲུབ་པའི་ལྷའི་སློབ་དཔོན་བརྒྱད་དང་ཡང་མཇལ། ཐུན་མོང་གི་དངོས་
གྲུབ་རེ་རེ་བསྒྲུབས་སོ།།
དེ་ཡང་དུར་ཁྲོད་གྷོར་ཨནྡྷ་ཀ་ར་ན། སློབ་དཔོན་དྷ་ནུ་ཀྲྀ་ཏ་ཞེས་བྱ་བ་
གནས། རལ་གྲིའི་དངོས་གྲུབ་བསྒྲུབས། དུར་ཁྲོད་ཚང་ཚིང་འཁྲིགས་པའི་
སློབ་དཔོན་ སའི་བུ་ཞེས་བྱ། དངོས་གྲུབ་རིལ་བུའོ།། དུར་ ཁྲོད་འབར་ བ་
འཁྲིགས་པར་ སློབ་དཔོན་ ཉི་ མའི་བུ་ཞེས་བྱ་བ། དངོས་ གྲུབ་ མིག་ སྨན་ནོ།།
དུར་ཁྲོད་འཇིགས་བྱེད་འོང་བར་སློབ་དཔོན་ཨམི་ཏ་པྲ་བྷ། དངོས་གྲུབ་མཆིལ་
ལྷམ། དུར་ ཁྲོད་ ཨཊྚ ཊྚ་ ཧ་ ས་ན་ སློབ་དཔོན་ ཤི་བ་ ཀར། དངོས་ གྲུབ་ ནད་
མཐའ་དག་འཇོམས་པའི་སྨན། དུར་ཁྲོད་དབལ་གྱི་ནགས་སུ་སློབ་དཔོན་བར་
རུ་ཙི་སྟེ་མཆོག་སྲེད། དངོས་གྲུབ་འཆི་བ་མེད་པའི་བཅུད་ལེན། དུར་ཁྲོད་ཅ་
ཅོ་ཅན་དུ་སློབ་དཔོན་གཅེར་བུ། དངོས་གྲུབ་གཏེར་གྱི་བུམ་པ། དུར་ཁྲོད་
གཏུམ་དྲག་ ཏུ་ སློབ་དཔོན་ངན་སྤོང་། དངོས་གྲུབ་གསེར་འགྱུར་རྩིའོ།། དེ་
རྣམས་ཐོབ་པས་རིག་པ་འཛིན་པར་ནི་གྱུར། ད་ནི་སྤྱོད་པ་སྤྱད་དེ་སངས་རྒྱས་
ཐོབ་པར་བྱའོ་སྙམ་པ་ལ། མནལ་ལམ་དུ་སངས་རྒྱས་འོད་དཔག་ཏུ་མེད་པས།
དེ་ཁོ་ན་ཉིད་མ་མཐོང་མངོན་ཤེས་མེད་པའི་དྲག་ཤུལ་དཔའ་བོའི་ལས་ཀྱིས་ནི།
འདོད་པའི་དངོས་གྲུབ་ལ་ཤིན་ཏུ་བར་དུ་གཅོད་པ་ཡིན་ཅིང༌། ཁྱོད་ཀྱི་འདི་
ཙམ་གྱིས་ཕྱག་རྒྱ་ཆེན་པོའི་དངོས་གྲུབ་མི་ཐོབ་ལ། ཁྱོད་ཀྱི་ལས་འབྲེལ་ཡོད་
པའི་སློབ་དཔོན་སངས་རྒྱས་དཔལ་ཡེ་ཤེས་ཡིན་པས། དེས་བསྟན་པ་བཞིན་དུ་
སྒོམས་ཤིག་ཅེས་ལུང་བསྟན་བྱུང་། བདག་ཉིད་ཀྱིས་རྣམ་པར་བརྟགས་པས་
ཀྱང་ནུས་པ་ནི་ཆེར་ཐོབ་ཀྱང་དེ་ཁོ་ན་ཉིད་སྒོམ་པའི་གནས་ལུགས་ལ་ཕྱོགས་
བསླད་པར་རིག་ནས། ཡུལ་དབུས་མ་ག་དྷཱར་བྱོན། དེའི་ཚེ་ཡུལ་མ་ག་དྷཱར་
རྒྱལ་པོ་དྷརྨ་པཱ་ལས་རྒྱལ་སྲིད་བསྐྱངས་ཏེ་ལོ་མང་དུ་ལོན། སློབ་དཔོན་སངས་
རྒྱས་ཡེ་ཤེས་གྲུབ་པ་བརྙེས་ནས་སློབ་མ་སྐྱོང་བའི་དུས་ཀྱི་མགོ་ལ་སླེབ། ཆོས་ཀྱི་
，



186
༄༅།སློབ་དཔོན་པད་འབྱུང་གི་རྣམ་ཐར།
མྱུ་གུའི་དགོན་པར་མཁན་པོས་སངས་རྒྱས་ཡེ་ཤེས་ཞབས་ཀྱིས་མཛད་ནས་དགེ་
འདུན་ཕལ་ཆེན་སྡེ་པའི་སྡེ་ལ་རབ་ཏུ་བྱུང་ཞིང་བསྙེན་པར་རྫོགས་པར་མཛད་
དོ།།
འདུལ་འཛིན་ གཅིག་ ལ་ འདུལ་ བ་ འབུམ་ སྡེ་ ལན་ ཅིག་ ཉན་ པས་ དོན་
ཐུགས་སུ་ཆུད་པར་མཛད། དེར་ སློབ་དཔོན་སངས་རྒྱས་ཡེ་ཤེས་ཞབས་ལ།
ཤེས་རབ་ཀྱི་ཕ་རོལ་ཏུ་ཕྱིན་པ་གསན་པས། ལྟ་བ་ནམ་མཁའ་དང་མཉམ་པར་
གྱུར། སློབ་མ་གཞན་རྣམས་དབང་བསྐུར་ཞུ་བ་ལ་དཀའ་ཚེགས་ཆེན་པོ་དགོས་
པ་ལ། སློབ་དཔོན་འདིས་དཀའ་ཚེགས་མེད་པ་ལ་དབང་ཐམས་ཅད་རྫོགས་
པར་ཐོབ། སློབ་དཔོན་ཡེ་ཤེས་ཞབས་ཀྱི་སློབ་མ་སངས་རྒྱས་གསང་བ་ལ་ཡང་
རྣལ་འབྱོར་གྱི་རྒྱུད་དུ་ད་བར་བསྐུར་བ་མན་ངགཱ་ཐོབ། སློབ་དཔོན་ཡེ་ཤེས་
ཞབས་ལ། འདུས་པ་དང་། སྒྱུ་འཕྲུལ་དྲ་བ་དང༌། ཟླ་གསང་ཐིག་ལེ་དང་།
སངས་རྒྱས་མཉམ་སྦྱོར་དང༌། ལས་ཀྱི་འཕྲེང་བ་སྟེ་ནང་རྒྱུད་སྡེ་ལྔ་སོགས་པ་
རྒྱུད་དང་མན་ངག་མཐའ་དག་གསན་ནོ།། དེར་དབང་གི་ཡེ་ཤེས་ཇི་བཞིན་དུ་
ངོ་འཕྲོད། ཟབ་གསལ་གཉིས་སུ་མེད་པའི་རྟོགས་པ་ལ་བརྟན་པ་ཐོབ། གནས་
ལུགས་ལ་རེག་པར་གྱུར་ནས། ད་ནི་བདག་གིས་ཇི་ལྟར་བགྱི་ཞུས་པས། སློབ་
དཔོན་ཡེ་ཤེས་ཞབས་ན་རེ། ཤར་ཕྱོགས་བྷངྒ་ལའི་ཡུལ་གྲོང་ཁྱེར་པཎ་ཌུ་བའི་
བྱང་ངོས། པར་ཤི་ཞེས་བྱ་བའི་ནགས་ཀྱི་མཐོངས་ན་དེའུ་ཆུང་ཞིག་ཡོད་པ་
དེར་དཔལ་ཧེ་རུ་ཀའི་སྒྲུབ་པ་གྱིས་ཤིག ཅེས་གསུངས་པ་ལྟར། དེར་བྱོན་ཕྱག་
རྒྱ་པདྨ་ཅན་ཡང་འབད་མེད་དུ་རྙེད་ནས། ཟླ་བ་དྲུག་བསྐྱེད་རྫོགས་ཟུང་འཇུག་
གི་སྒྲུབ་པ་ཆེན་པོ་ཉམས་སུ་བླངས་པས་ཕྱོགས་བཅུའི་སངས་རྒྱས་མང་པོ་རྟག་ཏུ་
ཞལ་གཟིགས་ཤིང་གསུང་འདྲི་བར་བྱུང༌། མི་རིང་བ་ན་ཕྱག་རྒྱ་ཆེན་པོ་མཆོག་
གི་དངོས་གྲུབ་ཀྱི་གོང་འཕང་ཐོབ། རྡོ་རྗེའི་སྐུ་མངོན་དུ་མཛད་དོ། དེ་ནས་ད་
ནི་སེམས་ཅན་གྱི་དོན་ཅི་རིགས་པར་བྱའོ་ཞེས་དགོངས་ནས་ཡུལ་ཏི་རཱ་ཧུ་ཏི་ལ་
སོགས་པ་ཐ་རུའི་རྒྱལ་ཁམས་རྣམས་དང༌། ཀ་མ་རུ་དང་བལ་པོ་ལ་སོགས་པ་



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན། 187
བྱང་ཕྱོགས་ཀྱི་ཡུལ་རྣམས་སུ་ལོ་ཤས་ཤིག་སྐལ་པ་དང་ལྡན་པ་ཅི་རིགས་པ་ལ་
ཆོས་སྟོན་པ་དང་། གསེར་འགྱུར་གྱི་རྩི་དང་། བཅུད་ལེན་གྱི་སྨན་སོགས་ཀྱིས་
སྐྱེ་བོ་སྟོང་ཕྲག་མང་པོ་ཚེ་བསྲིང་བ་དང་ལོངས་སྤྱོད་རྒྱས་པར་མཛད། ཆུ་མེད་
པ་རྣམས་སུ་ཆུ་དབྱུང་བ་དང༌། ཆུ་ཆེ་བ་རྣམས་སུ་ས་འོག་ཏུ་འཇུག་པ་སོགས་
མང་དུ་མཛད་དེ། ཐ་རུའི་ཡུལ་དང༌། ཙམ་པའི་ཕྱོགས་དང་། ཁ་སྱ་སོགས་ཀྱི་
ཡུལ་ཀུན་ན་སློབ་དཔོན་འདིའི་སྒྲུབ་ཆུ་དང་། ཆུ་ས་འོག་ནས་རྒྱུར་བཅུག་པ་
སོགས་ད་ལྟ་ཡང་མང་དུ་ཡོད། ཙེམྦཎའི་ཡུལ་ན་བྷ་ཏི་ཟེར་བའི་ཆུ་ཆེན་པོ་ཅིག་
ཉིན་ལམ་གཅིག་ཙམ་སའི་སྦུབས་སུ་བཅུག་པ་གཅིག་དང་། ཚ་ལམ་ཙམ་རེ་
བཅུག་པ་གཉིས་ཡོད། དུས་དེ་ཙམ་ན་རྒྱ་གར་གྱི་ཡུལ་ལྷོ་ཕྱོགས་ཏྲི་ལིང་ག་དང་
ཉེ་བ་ཏྲི་མ་ལ་ཙན་དན་གྱི་ནགས་ན་ལཀྵ་མཱན་གྱི་གནས་དང་ཉེ་བ་ན། ཤཱི་བས་
ཐཱན་ཞེས་བྱ་བར་དབང་ཕྱུག་གི་ལིང་ག་ཁྲུ་གང་ཙམ་ཞིག་རང་བྱུང་དུ་བྱུང་།
ཉིན་རེ་བཞིན་སྲོག་ཆགས་མང་པོ་བསད་པའི་ཁྲག་མཆོད་བྱེད་དགོས། དེར་མུ་
སྟེགས་པ་རྣམས་ཀྱིས་དམོད་པ་དྲག་པོ་བྱས་པ་ཙམ་གྱིས་ནང་པའི་སྡེ་རྣམས་ལ་
ནད་ཡམས་ སོགས་ མི་འཚམས་ པ་དུ་མ་འབྱུང་ བ་ ཞིག་ཡོད། ཏྲི་ མ་ དེ་ཡུལ་
བཟང་ཞིང་ནང་པ་མང་ལ། དབལ་ཨོ་ཏནྟ་བུ་རིའི་མཆོད་པ་ཕལ་ཆེ་བ་ཡང་
ཡུལ་དེ་ནས་འབྱུང་བ་ཡིན། དེ་ལ་རྟེན་རང་བྱུང་དེས་གནོད་པ་ཆེ་བ་ཞིག་བྱུང་།
ཡང་ཤར་ཕྱོགས་བྷངྒ་ལ་དང་ཉེ་བ་བ་ལེནྡྲའི་ལྷོ་ནུབ་ན་ཡུལ་བཱ་ག་ལ་ཞེས་བྱ་བར་
མཚོ་ཆུང་ངུ་ཞིག་གསར་དུ་རྡོལ་ཞིང་དེར་མུ་སྟེགས་ལ་དགའ་བའི་ཀླུ་གདུག་པ་
ཅན་ཞིག་གནས་བཅས། མུ་སྟེགས་རྣམས་ཀྱིས་མཚོ་ལ་མཆོད་གཏེར་ཕུལ་བ་
ཙམ་གྱིས་གསེར་དངུལ་མུ་ཏིག་རིན་པོ་ཆེ་སོགས་དཔག་ཏུ་མེད་པ་རྙེད་འོང་
ཞིང་། ཡོ་བྱད་དེ་དག་ལ་བརྟེན་ནས། ཤར་ཕྱོགས་ཀྱི་ཡུལ་ཚོ་ལྔར་མུ་སྟེགས་ཀྱི་
གྲྭ་གསར་པ་མང་པོ་ཚུགས། སངས་རྒྱས་པའི་སྡེ་རྣམས་ལ་ཀླུ་དེ་ཤིན་ ཏུ་ཆོ་
འཕྲུལ་ཆེ་བས་གནོད་པར་བྱུང་། མ་གདྷའི་རྒྱལ་པོའི་ཁབ་ན་ཤེལ་གྱི་ཕ་བོང་
གཅིག་ལ་མུ་སྟེགས་པའི་ལྷ་བྲམ་ཟེའི་རིགས་ཀྱི་འབྱུང་པོ་མང་པོ་གནས་ནས་



--
--
188
༄༅།སློབ་དཔོན་པད་འབྱུང་གི་རྣམ་ཐར། །
དཀའ་བས་སྒྲུབ་མི་དགོས་པར་མིག་མཐོང་དང་རྣ་ཉན་དང་མོ་རྩིས་ཀྱི་མངོན་
ཤེས་སྟོན་པ་ཞིག་ཡོད་དོ། དེ་རྣམས་བྱུང་ནས་རིང་བོར་མ་ལོན་པའི་སྐབས་
ཡིན་པས་དེ་དག་འདུལ་བར་བཞེད་དེ། དཔལ་རྡོ་རྗེ་གདན་དུ་སྒོམ་ཁང་མཛད་
ནས། རིག་པའི་ལྷ་འཁོར་ལོས་བསྒྱུར་བའི་དཀྱིལ་འཁོར་ཆེན་པོ་དྲུག་ཞལ་ཕྱེ།
དཔལ་ཧེ་རུ་ཀའི་རིགས་ སྔགས་ ཀྱིས་བསྒྲུབས་པས་འབར་བ་དང་ བཞད་པ་
སོགས་གྲུབ་པའི་རྟགས་ཉི་ཤུ་རྩ་གཅིག་བྱུང་ཞིང་། བསྒྱུར་བའི་དཀྱིལ་འཁོར་
ཆེན་པོ་དྲུག་ཞལ་ཕྱེ། དཔལ་ཧེ་རུ་ཀའི་རིག་སྔགས་བརྟན་པའི་ཕུར་བུ་གསུམ་
བྱུང་བ་ལས་ཁྲོ་བོ་འཇིག་རྟེན་གསུམ་རྒྱལ་གྱི་ཕུར་བུ་སློབ་དཔོན་ཉིད་ཀྱིས་བླངས་
ནས། རྫུ་འཕྲུལ་གྱིས་ཡུད་ཙམ་ལ་ལྷོ་ཕྱོགས་ཏྲི་མ་ལར་བྱོན། ལིང་ག་དང་ཉེ་
བའི་ཤིང་སྡོང་གཅིག་ལ་བཏབ་པས། དེ་སྐོར་གྱི་ནགས་ཐམས་ཅད་ཚིག ལིང་
གའི་ཕྱེད་ལྷག་ཙམ་ཐལ་བར་སོང་། ཕྱིན་ཆད་ནང་པ་ལ་གནོད་པ་མ་བྱུང་། ཨོ་
ཏནྟ་པུ་རིའི་མཆོད་པ་ཉམས་པ་རྣམས་གསོ། ཁྲོ་བོ་བདུད་རྩི་འཁྱིལ་པའི་ཕུར་
པ་ནི་དཀྱིལ་འཁོར་གྱི་གཟུངས་མ་རྣལ་འབྱོར་མ་ངང་ཚུལ་ཅན་ཞེས་བྱ་བ་གཅིག་
གིས་བླངས་ཏེ་ཡུལ་བྷང་ག་ལའི་མཚོ་དེ་ལ་བཏབ་པས། ཀླུ་འཁོར་བཅས་ཐལ་
བར་སོང་། ཞག་བདུན་ནས་མཚོ་ཡང་བསྐམས། མུ་སྟེགས་ཀྱི་གྲྭ་དེ་རྣམས་ཞིག
ཆུང་བ་དེ་སྒྲུབ་གཡོག་ཀ་མ་རུའི་རྣལ་འབྱོར་པ་རཏྣ་ཤྲཱི་ལ་ཞེས་བྱ་བས་བླངས་ཏེ་
རྒྱལ་པོའི་ཁབ་ཀྱི་ཤེལ་གྱི་ཕ་བོང་དེ་ལ་བཏབ་པས། དེ་སིལ་གྱིས་ཞིག དེས་
ཀྱང་ནད་པ་ལ་ཕན་པར་བྱུང༌། དེ་གཉིས་ཀྱིས་ཀྱང་རིག་པ་འཛིན་པ་གྲུབ་སྟེ་མི་
སྣང་བར་གྱུར་ལ། འདོད་ན་སྤྲུལ་བའི་ལུས་ཀྱི་སྣང་བར་ཡང་བྱེད་དོ།། སློབ་
དཔོན་གྱིས་དྲི་མ་ལར་ཅུང་ཟད་བཞུགས་ཏེ། ཙན་དན་ལས་འཕགས་པ་སྤྱན་
རས་གཟིགས་ཀྱི་སྐུ་ཞིག་བཞེངས་སོ།།
བི་ཀྲ་མ་ཤཱི་ལར་སྒྲོལ་མའི་ལྷ་ཁང་ཆུང་ངུ་ཞིག་མཛད། དཔལ་ཨོ་རྒྱན་དུ་
ཡང་བྱོན་ཏེ། སྐལ་བ་དང་ལྡན་པའི་སློབ་མ་ཅི་རིགས་པར་འདུས། ལྷ་ཁང་
གཅིག་ཀྱང་བཞེངས། དེ་སྐབས་ཨོ་རྒྱན་དང་ཉེ་བའི་ཡུལ་ཀཙྪན་ནང་བའི་སྡེ་



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན།189
།
དར་ཞིང་བཟང་བར་ཡོད། རྒྱལ་པོ་ཡང་དགེ་བསྙེན་པཎྜི་ཏ་ཞིག་གིས་བྱེད་པ་
ཡིན་པ་ལ། ཡུལ་མོ་ལ་ཏཱ་ནའི་གྲོང་ཁྱེར་བཱ་ག་དའི་རྒྱལ་པོ་ནི་སྟག་གཟིག་ཏུ་རུཥ་
ཡིན་པས་ དེའི་དམག་ གིས་ ཀཙྪཡུལ་རྣམས་ བཅོམ། ཆོས་ གྲྭ་འགའ་ཞིག་ནི་
བཤིག མང་པོ་ཞིག་འཇོམས་ལ་ཁད་ཀྱི་སྐབས་སུ་ཆུ་ཀླུང་ནི་ལིའི་སྟེང་ན་ཚུར་
དམག་རྣམས་གྲུ་དང་རྐྱལ་ གྱི་སྤྱོད་པས་བྱུང་བ་ལ། ཆུའི་ཚུར་ཁ་ནས་ སློབ་
དཔོན་གྱིས་ལྟ་སྟངས་དང་སྡིག་མཛུབ་དྲག་ཏུ་མཛད་པས་གྲུ་ཆེ་བ་བདུན་དང་
ཤིང་གཅིག་བའི་གྲུ་ཆུང་ལྔ་བརྒྱ་ཙམ་དང་རྐྱལ་ཞིང་འོང་བའི་མི་དང་བཅས་པ་
ཐམས་ཅད་ཆུར་བྱིངས་ཏུ་རུཥའི་དཔའ་བོ་ཐམས་ཅད་ཤིའོ།། དེ་ཕྱིན་ཆད་མི་
རབས་མང་པོར་ཡུལ་དེར་ཏུ་རུཥའི་གནོད་པ་མ་བྱུང་ངོ༌། དེ་ལྟར་ན་རབ་ཏུ་
བྱུང་བའི་མཚན་པདྨ་ཨཱ་ཀར་སྟེ་པདྨ་འབྱུང་གནས། དཀྱིལ་འཁོར་དུ་དབང་
བསྐུར་བའི་གསང་མཚོན། པདྨ་སཾ་བྷ་ཝ་སྟེ། པདྨ་འབྱུང་ལྡན། སྔོན་དུས་ཨོ་
རྒྱུན་གྱི་སྐྱེ་བོས་བླ་བཏགས་སུ་བཏགས་པ་ཀ་མ་ལ་ཀུ་ལི་ཤ་སྟེ་པདྨ་རྡོ་རྗེ། དེ་
ཡང་དཔྲལ་བ་ན་རྡོ་རྗེས་མཚན་པའི་པདྨ་རྒྱས་པའི་རི་མོ་ཡོད་པས་སོ།། ཆུང་
ངུའི་དུས་སུ་བཏགས་པའི་རིགས་ཀྱི་མིང་ནི་པདྨ་ཨ་བ་བྷ་སེ་སྟེ་པདྨ་འོད་ཟེར་
ལྡན། སློབ་མ་ རྣམས་ ཀྱིས་ གུས་ པས་ མཚན་ གསོལ་ བ་ ནི་ ཤཱི་ མ་ ཧཱ་ སུ་ ཁ་ སྟེ།
དཔལ་བདེ་བ་ཆེན་པོ། ཕྱིས་ཨོ་རྒྱན་དུ་ཕྱོན་[བྱོན]པའི་སྐབས་ཨོ་རི་ཡ་ན་པ་
རྣམས་ཀྱི་མཚན་གསོལ་པ། སྔོན་གྱི་དཔལ་བདེ་བ་ཆེན་པོ་པདྨ་བཛྲ་དང་མཛད་
པ་མཚུངས་པས་པདྨ་བཛྲ་ཞེས་གྲགས་སོ།། རྒྱ་གར་ཤར་ནུབ་ལྷོ་དང་དབུས་
རྣམས་སུ་གོང་དུ་སྨོས་པ་དེ་དག་གཙོ་བོར་གྱུར་བའི་འགྲོ་དོན་ཅི་རིགས་པ་ཙམ་
མཛད་ལ། དེ་བས་ཆུ་བོ་གངྒའི་བྱང་ཕྱོགས་བལ་པོ་ལན་ཆད་དུ་འགྲོ་བའི་དོན་
ཆེར་མཛད། དེ་བས་ཀྱང་འགྲོ་ལྡིང་གི་ཡུལ་དུ་འགྲོ་དོན་ཆེ་སྟེ་ཡུལ་ཁམས་དེ་
དང་པོར་འདུལ་བར་མཛད་པ་པོ་ཡིན་པ་དང་། གསུང་གི་རྗེས་སུ་འབྲང་བ་
རྣམ་དག་ད་ལྟའི་བར་དུ་ཤིན་ཏུ་མང་པས་སོ།། དེ་བས་ཀྱང་བོད་ཁམས་སུ་འགྲོ་
དོན་ཆེ་སྟེ། ཕྱོགས་འདིའི་སྔོན་ནས་ད་ལྟའི་བར་གྱི་མི་དང་མི་མ་ཡིན་པའི་འགྲོ་



190
༄༅།སློབ་དཔོན་པད་འབྱུང་གི་རྣམ་ཐར།
io
བར་གྱུར་པ་ལ། དངོས་བརྒྱུད་ཀྱི་ཁྱད་པར་ཙམ་མ་གཏོགས་སྤྲུལ་པའི་སྐུའི་རྣམ་
པ་འདི་ཉིད་དང་། མཚན་འདི་ཉིད་རྟགས་མཚན་དུ་བྱས་ཏེ་གདུལ་བྱའི་ཞིང་
དུ་མ་གྱུར་གཅིག་ཀྱང་མེད་པ་ལྟ་བུར་སྣང་བས་སོ།། དེ་དག་ཀྱང་རྣམ་པ་འདི་
དང་མཚན་འདིས་མཚོན་པའི་དབང་དུ་བྱས་ཀྱི། གཞན་དུ་ན་ཟུང་འཇུག་ཐོབ་
པ་རྣམས་ཀྱི་རྣམ་པར་ཐར་བའི་མཐའ་ནི་སུ་ཞིག་གིས་བརྗོད་པར་ནུས། སློབ་
དཔོན་འདི་ནི་གཙོ་བོར་མི་མ་ཡིན་འདུལ་བའི་འཕྲིན་ལས་ཅན་ཡིན་ཏེ། སྔོན་
སྨོས་པ་དེ་དག་ཐམས་ཅད་ལས་ཀྱང་རྔ་ཡབ་གླིང་ཕྲན་སོགས་སུ་མི་མ་ཡིན་གྱི་
འགྲོ་དོན་སྤྱོད་པ་ཆེས་ཆེར་རྒྱ་ཆེ་བ་ཡིན་ཏེ། སྔ་མ་དེ་དག་ནི་ཡུལ་ཉི་ཚེ་བར་སྐྱེ་
བོ་ཉུང་ངུ་ལ་དུས་ལོ་གྲངས་བརྒྱ་སྙེད་དང་སྟོང་སྙེད་སོགས་ཡུན་ཐུང་ངུ་ཡིན་ལ།
ཕྱི་མ་འདི་ལ་ནི་ཡུལ་དང་དུས་དང་སྐྱེ་བོ་གཞལ་བར་དཀའ་བའི་ཕྱིར་རོ།། དེ་ལ་
འཕགས་ཡུལ་གྱི་གཏམ་རྒྱུད་ལ། རི་ཁ་བ་ཅན་གྱི་ཁོངས་སུ་བྱོན་ནས། ཀླུ་དང་
གནོད་སྦྱིན་གདུག་བཙན་ཐམས་ཅད་བཏུལ། རྒྱལ་པོ་ལ་སོགས་པ་རྫུ་འཕྲུལ་
གྱིས་དད་པར་བྱས་སོ་ཞེས་པ་ཙམ་ལས་བོད་དུ་བྱོན་པའི་ལོ་རྒྱུས་རྒྱས་པ་མི་སྣང་
ལ། དེ་ཡང་འགྲོ་ལྡིང་བཏུལ་བའི་སྔ་ཕྱི་གང་ཡིན་མི་གསལ་ ཞིང་། བོད་པ་
རྣམས་བོད་ཡུལ་ནས་སྲིན་པོའི་གླིང་ལ་བྱོན་པར་འདོད་པ་དང༌། འགྲོ་ལྡིང་བ་
རྣམས་ནི་འགྲོ་ལྡིང་ནས་དེར་བྱོན་པར་འདོད་དོ།།
སྐུའི་བཀོད་ པ་ གཉིས་ ཅིག་ ཅར་ བསྟན་ པར་ བྱས་ ཀྱང་ མི་ འགལ་ མོད།
འགྲོ་ལྡིང་དུ་བྱུང་བའི་སློབ་མ་དང་ཡང་སློབ་འགའ་ཞིག་གིས་འགྲོ་དོན་མཛད་
པའི་དུས་དང་བསྟུན་ན། བོད་དུ་བྱོན་པའི་རྗེས་སུ་འགྲོ་ལྡིང་བྱོན་པར་མངོན་
ནོ།། དེ་ལ་བོད་དུ་བྱོན་པའི་ལོ་རྒྱུས་རྣམ་ཐར་དང་ཐང་ཡིག་ཏུ་གྲགས་པ་རྣམས་
ལ་མང་པོ་ཞིག་སྣང་ཡང་རེ་ཞིག་བཏང་སྙོམས་སུ་བཞག རྙིང་མ་བཀའ་མར་
གྲགས་པ་རྣམས་ཀྱི་ནང་ནས་མན་ངག་ལྷ་འཕྲེང་དང་། ཕུར་བ་དང་རྟ་མགྲིན་
སོགས་ཀྱི་ཆོས་སྐོར་མང་པོ་ཞིག་ལ་ལོ་རྒྱུས་སྤྱི་ཁོག་མཚུངས་པ་ཡིད་བརྟན་རུང་
བར་སྣང་ལ། ནང་སེལ་མི་འདྲ་ཙམ་ནི་ཤིན་ཏུ་མང་ངོ་།།



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན། 191
དེ་ཡང་སློབ་དཔོན་རྫུས་སྐྱེས་སུ་གླེང་བ་དང་། མངལ་སྐྱེས་སུ་གླེང་བ་
དང་། འདམ་ཁར་གླེང་བ་སོགས་ཅི་རིགས་ཡོད་ལ། བོད་དུ་ཇི་ཙམ་བཞུགས་
པ་ཡང་། འགའ་ཞིག་ལས་ལོ་གསུམ། འགའ་ཞིག་ལས་ལོ་དྲུག གཞན་འགའ་
ལས་ལོ་བཅུ་གཉིས། ཁ་ཅིག་བཅོ་བརྒྱད་ཅེས་སོགས་ཡོད་ལ། གཏེར་མ་རྣམས་
ལས་ནི་ཉུང་བ་རྣམས་ལ་ལྔ་བཅུ་དང་། ཕལ་ཆེར་ལས་བརྒྱ་ལྷག་པར་འཆད་དོ།།
དེ་ལ་དོན་གཞན་གདུལ་བྱ་སྣང་བ་དག་པ་རྣམས་ཀྱི་སྣང་ངོར་བསམ་ན་ནི། ད་
ལྟར་ཡང་བཞུགས་ཤིང༌། ཞིང་ཁམས་ཀུན་དུ་སྐུའི་སྣང་བ་ཅིག་ཅར་རྟག་ཏུ་
སྟོན་པའང་ཡིན་ པས་ ཕྱོགས་ གཅིག་ ནས་ ཚད་ གང་ལྟར་བྱས་ཀྱང་རུང་ མོད།།
འོན་ཀྱང་སྔ་ཕྱིར་དུས་སྒྲིགས་པ་སོགས་ལ་ནི་དེ་མི་རུང་སྟེ། འདི་ལ་ནི་དེ་སྐབས་
ཀྱི་མིའི་འགྲོ་བ་ཕལ་བ་རྣམས་ཀྱི་སྤྱི་མཐུན་པའི་སྣང་ངོར་སྣང་དུ་རུང་བ་གཅིག་
གི་སྟེང་ནས་འཇོག་དགོས་པའི་ཕྱིར་རོ།། དེས་ན་རྒྱལ་པོའི་བཀའ་ཆེམས་ཀྱི་ཡི་
གེ་རྣམ་པ་གསུམ་ཡོད་པར་གྲགས་པའི་རྦ་བཞེད་དངོས་དང༌། རྦ་བཞེད་ལ་སྔ་
དར་གྱི་འཕྲོ་འཐུད་ཅིང་། དེ་ལའང་བཀའ་གདམས་ཕྱོགས་པ་ཞིག་གིས་ཁ་སྐོང་
བྱས་པ་ཞིག་དང༌། བླ་བཞེད་རྣམས་མཐོང་ཞིང་། རྒྱལ་བཞེད་ཀྱི་དོན་བླངས་
ནས་བཀོད་པའི་ལོ་རྒྱུས་ཀྱི་ཡིག་རྙིང་འགའ་རེ་ཡང་མཐོང་བ་ལས། རྒྱས་བསྡུས་
འཕྲན་[ ཕྲན ]བུ་མ་གཏོགས་ཕལ་ཆེར་གཏམ་རྒྱུད་ངོ་བོ་གཅིག་པ་ཁོ་ནར་སྣང་
ལ། མཁས་མཆོག་དམ་པ་ཀུན་གྱིས་ཀྱང་། དེ་གསུམ་ཡིད་ཆེས་ཀྱི་ཁུངས་སུ་
མཛད་ཅིང་། དེའི་ནང་གི་སློབ་དཔོན་པདྨའི་ལོ་རྒྱུས་རྣམས་ནི་སྔ་འགྱུར་བཀའ་
མ་བ་ རྣམས་ ཀྱི་ལོ་ རྒྱུས་ ཕལ་ཆེ་ བ་ དང་ སྤྱི་འགྲོས་ འགྲིག་ པར་ ཡང་ སྣང་ངོ༌།།
དབའ་བཞེད་དང་རྦ་བཞེད་ཡི་གེ་འདོན་ཚུལ་ཙམ་སྟེ་ངོ་བོ་གཅིག་ལ། འབའ་
བཞེད་བྱ་བ་ཞིག་ཡོད་ཟེར་ན་འང་། དེའི་ལུགས་འདི་ཡིན་བྱ་བ་མ་མཐོང་ལ།
རྦ་བཞེད་ལ་ཡིག་ནོར་བྱུང་བའི་གནས་ཀྱང་སྲིད་དོ།། འདིར་དེ་དག་གུང་སྤྲོས་
ཏེ་བཤད་ན། ཤིན་ཏུ་ཡིད་ཆེས་པའི་གནས་སུ་འགྱུར་རོ།། དེ་ཡང་དེའི་ཚེ་སྤྲུལ་
པའི་རྒྱལ་པོ་བཙན་པོ་ཁྲི་སྲོང་ལྡེའུ་བཙན་གྱིས་བོད་ཡུལ་དུ་དམ་ཆོས་དར་བར་



192
༄༅།སློབ་དཔོན་པད་འབྱུང་གི་རྣམ་ཐར།
བཞེད་ནས། ཨཱ་ཙ་རླ་བོ་དྷི་ས་ཏྭ་ཞེས་གྲགས་པ་ཞི་བ་འཆོ་ཞེས་ཀྱང་བྱ། སློབ་
དཔོན་དྷརྨ་ཤཱནྟི་གྷོ་ཥ་ཞེས་བྱ་བ་སྤྱན་དྲངས་ཏེ། ཕོ་བྲང་ཀླུང་ཚུགས་ཞེས་བྱ་
བའི་ཡང་ཐོག་ཏུ་དར་གྱི་གུར་ཕུབ་པར་བཞུགས་སུ་བཅུག ཟླ་བ་བཞིར་དགེ་བ་
བཅུ་རྟེན་འབྲེལ་བཅུ་གཉིས་ཁམས་བཅོ་བརྒྱད་རྣམས་ལས་བརྩམས་ཏེ་སློབ་
དཔོན་གྱིས་ཆོས་བཤད་པས། བོད་འདྲེ་རྣམས་ཁྲོས་ནས། ཕོ་བྲང་འཕང་ཐང་
ཆུས་ཁྱེར། དམར་པོ་རི་ལ་ཐོག་བརྒྱབས། ཡུལ་ཁམས་རྣམས་སུ་མི་ནད་ཕྱུགས་
ནད་དང་། སད་དང་སེར་བ་ཆེར་བྱུང་བས། བོད་འབངས་ཐམས་ཅད་ཆོས་
བྱས་པས་ལན་ཟེར། ཆོས་བྱར་མ་བཏུབ་ནས། རྒྱལ་པོ་རྦ་གསལ་སྣང་སོགས་
ཆོས་བློན་ལྔ་དང་ལྷན་གཅིག་ཨཱ་ཙ་རྨའི་དྲུང་དུ་སོང་། གསེར་ཕྱེ་བྲེ་གང་ཡོན་ཏུ་
ཕུལ། དེ་འདྲ་ལན་གསུམ་སོང་ནས་འདི་སྐད་ཅེས། ཨཱ་ཙ་རྨ་རེ་ཞིག་བལ་པོའི་
ཡུལ་དུ་བཞུད་ལ། དེ་བར་རྒྱལ་པོས་བོད་མི་རྣམས་ལྷ་ཆོས་མི་བྱེད་དུ་མི་རུང་
བར་གླེངས་རྔན་པ་བྱིན། ཞང་བློན་རྣམས་ཐབས་ཀྱིས་བྲིད་ནས་ཆོས་བྱེད་དུ་
བཏུབ་པའི་ཚེ་སླར་ཡང་སྤྱན་འདྲེན་ནོ་ཞེས་ཞུས། ཨཱ་ཙ་རྨ་ན་རེ། བོད་ཀྱི་འདྲེ་
སྲིན་གདུག་པ་ཅན་རྣམས་འདུལ་བ་ལ་སྔགས་མཁན་པདྨ་སཾ་བྷ་ཝ་ཞེས་བགྱི་བ་
ད་ལྟ་ས་སྟེང་ན་མཐུ་རྩལ་ཆེ་ཤོས་དེ་སྤྱན་འདྲེན་དགོས་གསུང་། གསེར་ཕྱེ་ཁྱོར་
བ་གང་བལ་པོའི་རྒྱལ་པོ་ལ་སྦྱིན་དགོས་གསུངས་ནས་བསྣམས། ལྷག་མ་བཙན་
པོ་ཉིད་ལ་གཏད། ཕྱི་ལྟར་དུ་བསྐྲད་པ་ལྟར་བྱས་ཏེ་ཡར་བཞུད་དོ།། ཡང་གྲོ་
སྣར་དང་། གསལ་སྣང་གཉིས་ཀྱིས་བལ་ཡུལ་དུ་བསྐྱལ། སླར་ལྡོག་ནས་རྦ་
གསལ་སྣང་ཆོས་ཀྱི་སྤྱན་པར་བསྒོས། ཕོ་ཉ་སུམ་ཅུས་བསྐོར་ཏེ། ཆོས་ཀྱི་དོན་
ལ་རྒྱ་ནག་ཏུ་ཕོ་ཉར་ཕྱིན། དེ་བར་ཞང་བློན་ཐམས་ཅད་བསྡུས་ནས། ཆོས་
བྱེད་པའི་ཆད་སོ་གྲུབ། སློབ་དཔོན་སྤྱན་མ་དྲོངས་པའི་དུས་སྐབས་དེར་ཕོ་ཉ་
རྣམས་ལ། རྒྱ་རྗེས་སོ་སོར་བྱ་དགའ་ཆེན་པོ་དང༌། བཙན་པོ་ལ་དར་ཡུག་ཁྲི་
ཕྲག་སོགས་སྐྱེས་ཆེན་པོ་དང་བཅས་ཏེ་སླེབས། དེ་ནས་ཡང་གསལ་སྣང་གིས།
ཨཱ་ཙ་རྨ་གཉིས་པོ་སྤྱན་འདྲེན་དུ་བལ་པོར་ཕྱིན། འདིའི་སྐབས་སུ་རྦ་བཞེད་



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན།193
ལས། ཨཱ་ཙརྱ་བོ་དྷི་ས་ཏྭ་དང༌། སློབ་དཔོན་པདྨ་སཾ་བྷ་བ་དང་། ལྷ་ཁང་
བརྩིག་པའི་ཆ་མཁན་མཁས་པ་གཅིག་སྟེ་གསུམ་བོད་དུ་འབྱོན་པའི་གྲབས་སེབ་
བྱས་ནས་འདུག་སྐད། དེ་ནས་ཨཱ་ཙ་རྨ་བོདྷི་ས་ཏྭས་གཞུང་ལམ་ལ་མགྱོགས་
པར་བྱོན། སློབ་དཔོན་པདྨ་དང་ཆ་མཁན་དང་བལ་པོ་རྡོ་བཟོ་བ་སོགས་སྡེབས་
ནས་ཕེབས་ཏེ། ཡུལ་སོ་སོའི་མི་མ་ཡིན་འདུལ་བ་དང་། ས་ཆ་རྣམས་རྟོག་གིན་
བྱོན། ཞེས་འབྱུང་ལ། བླ་བཞེད་ལས། ཨཱཙརྱ་བོ་དྷི་སཏྭ་སྤྱན་འདྲེན་དུ་ཕྱིན་
པ་མྱུར་བར་འགྲན་བཟང་དུ་བྱོན། བཙན་པོ་དང་བཀའ་མཆིད་མཛད། པདྨ་
སམྦྷ་བ་སྤྱན་དྲངས་ནས་ལྷ་སྲིན་བཏུལ་ན་ལེགས་ཞེས་གསུངས་པ་ལྟར། རྦ་མང་
རྗེ་གསལ་སྣང་དང་། སེང་མགོ་ལྷ་ལུང་གཟིགས་གཡོག་ལྔ་དང་བཅས་པ་སྤྱན་
འདྲེན་དུ་བཏང་བ། སློབ་དཔོན་གྱིས་ཀྱང་མཁྱེན་ནས་མང་ཡུལ་དུ་བྱོན་འདུག་
ཟེར་བ་སྣང་བ་གང་ལྟར་ཡང་མི་འགལ་མོད་སྔ་མ་འཐད་པར་བྱའོ།། དེ་སྐབས་
སྐྱིད་གྲོང་ནས་ཚུར་བྱོན་དུས། བོད་ཀྱི་ལྷ་སྲིན་རྣམས་ཀྱིས་ཁ་ཆར་དྲག་པོ་ཕབ།
ཕན་ཚུན་གྱི་རི་ཁ་ལྟེབས་པར་བྱུང་བ་ན་འཁོར་རྣམས་རྗེས་སུ་བཞག སློབ་
དཔོན་སྔོན་ལ་བྱོན་ཏེ་ རིའི་ ཁོང་སེང་ནས་ བཞུར་ནས། ལྷ་སྲིན་དེ་རྣམས་
བཅིངས་ཤིང་དམ་ལ་བཏགས་སོང་། དེ་ནས་བཟུང་ལམ་གྱི་མི་མ་ཡིན་ཐམས་
ཅད་འདུལ་ཞིང་བྱོན། གཙང་པོ་ལ་རྫོངས་བཅས་ཏེ་ཆུ་གཞུང་ལ་སྤྱན་དྲངས་ཀྱི་
བྱོན་པ་ཡང་མང་། འོ་ཡུག་གི་ཐད་ཀ་ནས་ཕར་ཐོན། ལ་འདི་བརྒལ་བ་ན་ཉི་
ཚེ་བའི་དམྱལ་བ་མང་པོ་ཡོད་པས་སྙིང་རྗེ་བྱའོ་གསུངས་ནས་ཕེབས། ཆུ་ཚན་
དྲག་ཏུ་ཁོལ་བའི་དབུས་ན་སྲོག་ཆགས་ཡོད་པ་རྣམས་ལ་སློབ་དཔོན་གྱི་དགོངས་
པ་མཛད་པས་ཆུ་རྣམས་འཇམ་གྱིས་འགྲོ་བ་བྱུང༌། རྣལ་འབྱོར་པའི་བྱམས་པའི་
ནུས་པ་བསྟན་པ་ཙམ་ཡིན། ལར་མྱོང་ངེས་ཀྱི་ལས་ལས་སངས་རྒྱས་ཀྱིས་ཀྱང་
མཛད་དུ་ མེད་ གསུངས། དགོངས་ པ་ གཞག་ པས་ སྔར་ བཞིན་ སོང་། རུ་
མཚམས་ སུ་ ཡང་ ཕེབས། གངས་ དཀར་ འཇིགས་ ནས་ ཐག་ རིང༌ དུ་ བྲོས།
གནམ་དུ་ཕེབས་ནས་ད་ནི་ ཐང་ ལྷ་འདུལ་དགོས་གསུང༌། དེ་ཕྱོགས་སུ་ཆས།



194
-
-
-
༄༅།སློབ་དཔོན་པད་འབྱུང་གི་རྣམ་ཐར།
ཟངས་ཁལ་ཚད་མ་ཞིག་ཏུ་ལུག་བོང་ཤི་བའི་ཤ་བཙོས་པ་དང་། ཀླུ་ཚ་ཟེར་བའི་
མི་ཆེན་གཅིག་ན་རེ། འདི་ཅི་ཡིན་ཟེར། ལོ་རྒྱུས་བསྙད་པས། ཧ་ཧ་བྱས་
གནོད་སྦྱིན་འདུལ་བའི་ཐབས་ལྟ་ཟེར་བ་ལ། སློབ་དཔོན་གྱིས་གནོད་སྦྱིན་ཆེན་
པོ་དམར་ཐབ་འཚལ་གསུངས་ནས་ཟངས་ལ་རྡོག་པ་རྒྱབ་ནས་བསྐྱེལ། དེར་
ཐང་ལྷ་ཁྲོས་ཏེ་གངས་ལ་ཐུག་ཆོམ་བྱུང་། སྤྲིན་ནག་ཆགས་ནས་སྐྱེ་བོ་ཕལ་པས་
བཟོད་པར་དཀའ་བའི་འབྲུག་དང་སེར་བ་དང་གློག་རྒྱུན་མི་ཆད་པ་བྱུང་ངོ༌།།
སློབ་དཔོན་གྱིས་གངས་རི་ལ་སྡིགས་མཛུབ་བསྟན་པས་གངས་ཆེར་ཞུ། ཐང་ལྷ་
ཡར་ཞུ་དེ་ནས་གྲགས། སྙིང་དྲུང་དུ་འདི་ན་ཆོས་བྱེད་དུ་མི་སྟེར་བའི་ཀླུ་གདུག་
པ་ཅན་ཞིག་འདུག་གསུང༌། འདུལ་བར་དགོངས་པ་ལ་ཀླུ་དེ་ཕྱིའི་རྒྱ་མཚོར་
བྲོས། ཕུག་པ་ཞིག་ ཏུ་དཀྱིལ་འཁོར་ ལྔ་ བཞེངས། ཞག་གསུམ་དགོངས་པ་
མཛད་པས། གངས་ཀྱི་ཐུག་ཆོམ་ཞི། ཡུལ་ཡང་འཇམ་པོར་གྱུར། ཀླུ་དང༌
ཐང་ལྷ་ཡང་དམ་འོག་ཏུ་ཆུད་ཅིང་ཆོས་ལ་བཀོད། གཞན་ཡང་གནམ་མཚོ་ལ་
གནས་པའི་ལྷ་འདྲེ་རྣམས་དང༌། ཇོ་ མོ་ གངས་དཀར་ ལ་ སོགས་ པ་ ལྷ་སྲིན་
དཔག་ཏུ་མེད་པ་ཞིག་དེ་སྐབས་བཏུལ་ལོ།། དེ་ནས་ལེ་ཤོད་དུ་བྱོན། འཕན་
ཡུལ་ལ་ཡུལ་ངན་ལུང་བ་རྟ་རོ་ཁ་ཕྱེ་བ་འདྲ་གསུང་དངོས་སུ་མ་ཕེབས་ལྷ་འདྲེ་
རྣམས་དམ་འོག་ཏུ་སྩལ། སྟོད་ལུང་གི་གཡའ་ར་ལ་མོ་ནས་མར་བྱོན། རི་ཉལ་
བ་ལ་སྡིགས་མཛུབ་བསྟན་པས་ལོག བཙུན་མོ་འཕྲང་གི་བྲག་མུ་སྟེགས་རལ་བ་
ཅན་བྲོ་ལ་ཁྲབ་པ་འདྲ་བ་འདིའི་གོང་མ་བཅད་ན། བོད་མུ་སྟེགས་ཀྱིས་འགེང་
གསུང་ནས་བཅད། ཞོང་བར་ཚོང་བ་ ཀུན་ འགྲོ་ ཐོབ་ གསུང་ བ་ ལ། ཆུ་ མ་
མཆིས་ཞུས་པས། གསེག་ཤངས་ལ་ཐམ་ཐོམ་རྒྱབ་པས། ཆུ་མིག་བདུན་བྱུང༌།
ཞོང་བ་ལྷ་ཆུར་གྲགས། མཁར་ནག་འདི་ཀླུ་བཙན་ཐུབ་ཞིག་འདུག འདུལ་
བྱེད་ཅིག་བྱ་གསུང་། བྲག་ལ་རྡོ་རྗེ་སེམས་དཔའི་སྐུ་གཅིག་མཛད། བོད་ཀྱི་རྡོ་
ལ་བཟོ་ཨེ་རུང་ཟེར་བལ་པོའི་བཟོ་བོས་ཤ་བ་ཞིག་ཀྱང་བརྐོས། དེ་ནས་དམ་
ཤོད་ལ་བྱོན་ཟུར། མཁར་མདའ་རུ་རྡོའི་མཆོད་རྟེན་ལྔ་བཞེངས་རབ་གནས་



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན། 195
མཛད། དེ་ནས་ཕོ་བྲང་བྲག་དམར་འོམ་བུ་ཚལ་དུ་ཕེབས། བཙན་པོ་དང་
མཇལ་བ་ལ་ཕོ་ཉས་བརྡའ་སྦྱར། ཕྱག་བཞེད་ཟེར་བ་ལ། སློབ་དཔོན་ན་རེ།
ང་ཡི་ཕྱག་བཙན་པོས་མི་ཐུབ་གསུང་ནས། ཕ་བོང་ཞིག་ལ་ཕྱག་མཛད་པས་ཤ་
གཏེར་གས། རྒྱལ་བོའི་ན་བཟའ་ཕུང་བ་ལ་ ཕྱག་མཛད་པས་ཐུལ་ གྱིས་ཚིག
དེར་བཙན་པོས་སློབ་དཔོན་གྱི་ཞབས་ལ་ཕྱག་ཕུལ། དེའི་གོང་དུ་སང་ཤིས་བྲག་
དམར་འགྲན་བཟང་དུ་རྒྱ་ནག་གི་ལྷ་ཁང་འགོ་འུ་དེ་ཤན་ལ་དཔེ་བླངས་བ་ཞིག་
བཞེངས་ནི་གྲུབ། ཞལ་དྲོ་ནི་མ་གྲུབ་པའི་སྐབས་ཡིན་པས། སློབ་དཔོན་ཆེན་
པོ་དེར་གདན་ཕེབས་པར་ཞུས་ནས་ ཕེབས་ རབ་གནས་ མངའ་གསོལ་ གྱི་ཚེ།
རྒྱལ་པོ་དང་བློན་པོ་ཆེན་པོ་ནི་མ་བྱོན། གནངས་ཆེན་པོ་དང་གཟིམ་མལ་བ་
ཀུན་གྱིས་བལྟ་བར་འོངས། སློབ་དཔོན་གྱིས་ལྷ་སྐུ་ཆེན་པོ་ཐམས་ཅད་མི་ལ་བྱ་
བ་བཞིན་དུ་བྱས་ནས། སྟོན་མོ་བྱེད་པའི་སར་སྤྱན་དྲངས་སོང་བས། ཡིད་མ་
ཆེས་ཏེ། ནམ་ཕྱེད་ལ་དེ་ཀུན་གྱིས་མར་མེ་ཁྱེར་ནས་བལྟས་པས། ནང་ན་
འཇིམ་སྐུ་གཅིག་ཀྱང་མེད་པར་སྟོང་སང་ངེ་འདུག དབྱུག་སྐར་གྱིས་བཙལ་
བས་ཀྱང་རེག་ཐོགས་མི་འདུག་པས་ཡིད་ཆེས། ནང་པར་སྒོ་སེང་ནས་བལྟས་
པས། སྐུ་གཟུགས་ ཐམས་ ཅད་སྔར་བཞིན་འཁོད་པ་ལ། སློབ་དཔོན་པདྨས་
མཆོད་པ་མཛད་ པ་དང༌། ལྷ་རྣམས་ བཤོས་ གསོལ་ ཞིང་ གཏམ་ མཛད་པར་
དངོས་སུ་ མཐོང་། དེའི་ ཉིན་ མོ་ སྤོས་ དང༌ མར་ མེ་ ཐམས་ ཅད་ རང་འབར།
རོལ་མོ་ཐམས་ཅད་རང་འཁྲོལ། ཅོང་རྣམས་རང་སྒྲ་སྒྲོག འཕན་ལྔ་བཏགས་
པ་ལྔ་བརྒྱར་འཕེལ། སྡེར་གཅིག་ཏུ་རྒུན་འབྲུམ་སྙིམ་པ་གང་ཙམ་ཞིག་ཀ་ཡོད་
པ་ཡང་ དེར་ འཚོགས་ ཀྱི་ མི་ རྣམས་ ཀྱིས་ ཅི་ ཙམ་ ཟོས་ ཀྱང་ ཉུང་ དུ་ མ་ སོང་།
ཐམས་ཅད་ངོ་མཚར་སྐྱེས་སོ།། དེའི་ནངས་བར་གཟིམ་མལ་བ་ལྷ་ལུང་མཚོ་
གཞེར་གཉན་ལེགས་ཅེས་བྱ་བ་ལ་པྲ་བརྟེན་བྱས། ལྷ་མོ་འོད་ཟེར་ཅན་མའི་བྲ་
སེན་ཕབ་སྨྲ་རུ་བཅུག་པས། བོད་ཀྱི་ལྷ་ཀླུ་མི་སྲུན་པ་ཐམས་ཅད་ཀྱི་མིང་སྨྲས།
འཕང་ཐང་དུ་ཆུ་ཐོག་འབེབས་པ་ ཤམ་པོ། དམར་པོ་རི་ལ་ཐོག་འབེབས་པ་



196
༄༅།སློབ་དཔོན་པད་འབྱུང་གི་རྣམ་ཐར།
ཐང་ལྷ། མི་ནད་ཕྱུགས་ནད་གཏོང་བ་བརྟན་མ་བཅུ་གཉིས། སད་སེར་གཏོང་
བ་བོད་ཀྱི་ལྷ་གཉན་དགུ་ཡིན་ནོ་ཞེས་སོགས་སྨྲས། དེའི་ནང་པར་ནས་བཟུངས་
ཀྱང་། ཚེ་རིགས་བཟང་བའི་བྱིས་པ་མང་ པོ་ལ། རྒྱལ་ཆེན་བཞིའི་ པྲ་ ཕབ།
གནོད་སྦྱིན་མེ་ལྷས་ཞལ་མངོན་སུམ་དུ་བསྟན། ལྷ་ཀླུ་གདུག་པ་ཅན་ཐམས་ཅད་
ཀྱི་མིང་དང་གནས་དང་སྤྱོད་ཚུལ་སྨྲས། དེ་ནས་རྒྱལ་བློན་སོགས་ཡིད་ཆེས་པའི་
ཕྱིར་དུ། ལྷ་ འདྲེ་ མ་ རུང་ བར་ རགས་ རིམ་ ཞིག་དངོས་ སུ་ མི་ ལ་ ཕབ་ནས།
སྡིགས་ཤིང་གཟིར་བ་དང་ཆོས་བཤད་ནས་དམ་འོག་ཏུ་བཅུག རང་རང་གི་
སྦྱིན་སྲེག་མཛད་པ་སོགས་ཐབས་སྣ་ཚོགས་ཀྱིས་བཏུལ། དེ་འདྲ་བ་ལན་གཉིས་
མཛད། དེར་སློབ་དཔོན་ན་རེ། སླན་ཆད་ལྷ་ཆོས་ཅི་བདེར་མཛོད། གཙུག་
ལག་ཁང་དགོངས་པ་བཞིན་དུ་ཚིགས་ཤིག སྔར་ལྷ་ཀླུ་དམ་འོག་ཏུ་ལན་གཉིས་
ཆུད་ལགས་ཏེ། ད་དུང་ལན་གཅིག་བགྱིད་དེ་འཚལ་གསུང་། དེ་ནས་ཕོ་བྲང་
ཟུར་ཕུད་རྐྱང་བུ་ཚལ་དུ་ཡང་ཕེབས། དེར་བཞུགས་དུས་མལ་ཁྲོ་གཟི་ཅན་ལ་
སོགས་པའི་ཀླུ་རྣམས་བཏུལ། མལ་གྲོ་གཟི་ཅན་ན་རེ། ས་སྟེང་ན་བཙན་པོ་ཁྲི་
སྲོང་ལྡེ་བཙན་ཆེ། ས་འོག་ན་ང་ཆེ། ངེད་གཉིས་གྲོགས་པོ་བྱ། རྒྱལ་པོ་ལ་ལྷ་
ཁང་བཞེངས་པའི་གསེར་ཕྱེ་དྲེའུ་ཁལ་བཅུ་བཞི་འབུལ། གསེར་ཁུང་གླང་པོ་
སྣར་ལེན་དུ་ཐོང་ཟེར་བ་བཞིན་གསེར་རྣམས་དེ་ཁོ་ན་ལྟར་བྱུང་། རྒྱལ་པོ་པེ་
དཀར་ཡང་བཏུལ་ཏེ། དེ་ཡང་ཁོང་འདུལ་བའི་དཀྱིལ་འཁོར་སྒྲུབ་དུས་པེ་ཀར་
[དཀར]གྱིས་དཀྱིལ་འཁོར་བལྟར་འོངས་བས་མིག་ལ་ཕུར་བུ་བཏབ། སྔགས་
ཉན་པས་རྣ་བ་ལ་བཏབ། སྔགས་ཟློས་པའི་ལད་མོ་བྱས་པས་ལྕེ་ལ་བཏབ། དེ་
ནས་འབྲོས་པར་འདོད་པ་ལ་ཡན་ལག་བཞི་ལ་བཏབ་པས་འགྲོ་མ་ཐུབ། ད་
བསྲེག་གོ་ ཞེས་ གསུངས་ པས་ ཤིན་ ཏུ་ སྐྲགས་ [ སྐྲག] ཏེ་ མནའ་ བོར་ དམ་ ལ་
བཏགས། དེ་རྗེས་ཡར་ལྷ་ཤམ་པོ་འདུལ་དུ་བྱོན་པས། སློབ་དཔོན་གྱི་ཐོག་ཏུ་
ཁོས་ཆུ་ཕབ། སློབ་དཔོན་གྱིས་བེར་སྣ་ནས་རྡོ་རྗེ་གདེངས་པས་ཆུ་གྱེན་ལ་ལོག་



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན། 197
-
----
-
---
སླར་ལྷ་རྫིང་བམ་རྫོང་དུ་བླུག དེར་རྡོ་རྗེ་འཕངས་པས་ཆུ་ཁོལ་ཏེ་ཤམ་པོའི་
གངས་ཀྱི་སུམ་ཆ་ཙམ་ཞུ། དེར་ཁོ་གངས་ཀྱི་རྩེ་ལ་བསྡད་ནས། ངལ་དེ་ཙམ་དུ་
ཐོ་འཚམས་པ་ཟེར། སློབ་དཔོན་གྱི་ཞལ་ནས། ཁྱོད་ཀྱང་ང་ལ་དེ་ཙམ་ ཐོ་
འཚམ་པར་ཕྱིན་དམ་འོག་ཏུ་མི་འཇུག་ན་བསྲེག་གོ་གསུངས་པས། དེར་སློབ་
དཔོན་གྱི་ཞབས་ལ་ཕྱག་འཚལ་བཞིན་དུ་བདག་ནག་པོའི་རིགས་ཡིན་པས་བགྱི་
བའི་རྔོ་མི་ཐོགས། ཕྱིན་ཆད་གནོད་པ་མི་འགྱིའོ་ཞེས་དམ་བཅས། དེ་ལྟར་ཟླ་
བ་དྲུག་ཙམ་གྱི་རིང་ལ་མི་མ་ཡིན་ཕལ་ཆེར་དམ་འོག་དུ་ཚུད་པར་མཛད་དོ།། དེ་
ནས་རྒྱལ་སྲིད་བོད་འབངས་སྤྱི་ལ་ཕན་པའི་ཕྱིར། སྦྱིན་བསྲེག་རྒྱ་ཆེན་པོ་ཞིག་
འགྱིའོ་གསུངས་པའི་སྐབས་ཤིག་དགའ་སྟོན་ཆེན་པོ་ཞིག་ལ་བཙན་པོའི་དབུ་སྐྲ་
འཁྲུའོ་ཞེས་ཡོད་པ་ལ། ཨཱ་ཙརྱ་བོ་དྷི་ས་ཏྭས་རི་རབ་ཀྱི་བྱང་ངོས་ན་ཆུ་མིག་རྟག་
ཏུ་སྣང་བྱ་བ་ཡོད། དེ་ནས་ཆབ་བླངས་ཏེ་བཙན་པོའི་དབུ་བསིལ་ན་སྐུ་ཚེ་རིང་།
རིགས་རྒྱུད་ འཕེལ། ཆབ་སྲིད་ཆེན་ པོ་ ཤ་ སྟག་ འབྱུང་ བ་ ལགས་ ཏེ་ གསུང་།
ཆབ་དེ་སུས་ལེན་པར་རྔོ་ཐོགས་ཞུས་པས། སློབ་དཔོན་སྔགས་མཁན་གྱིས་ནུས་
གསུང་༌། སློབ་དཔོན་ལ་ཞུས་པས། གསེར་གྱི་བུམ་པའི་ཁ་དར་དཀར་གྱིས་
བཅད། མཎྜལ་གྱི་དབུས་སུ་བཞག སྔགས་བཟླས་ནས་བུམ་པ་ནམ་མཁའ་ལ་
འཕངས་པས་ཇེ་མཐོ་ལ་མི་སྣང་བར་སོང་། ཟན་ཟ་ཡུན་གཅིག་ཙམ་ནས་སློབ་
དཔོན་གྱི་མདུན་དུ་བུམ་པ་ཁྲོངས་ཀྱི་བྱུང༌། དེར་བཙན་པོའི་དབུ་ཁྲུས་ཤིག་
བྱས་བློན་པོ་ཀུན་ལ་གཏད་པས། ཁ་ཕྱེ་བའི་ནང་ན་ཆུ་སྐྱ་ཉོག་གེ་འདུག་ནས།
བློན་པོ་ཀུན་ཚོགས་པའི་མདུན་སར་བྲིམས་པས། འདི་མོན་གྱི་སྨྱོ་ཆུ་ཡིན་ལས་
ཆེ། ཕོ་ཐོང་ཟེར་ནས། ཕྱིར་ཕོས་དེ་མེད་པར་བྱས་དེས་ཀྱང་དོན་མེད་ཆེན་པོ་
བྱུང་། དེ་ནས་རྒྱལ་པོ་དང་འབངས་སྐལ་ལྡན་རྣམས་ལ་ཀྲི་ཡ་དང༌། གསང་
སྔགས་ནང་གི་དབང་བསྐུར་བར་ཡང་མཛད། རྗེ་འབངས་སྐལ་ལྡན་མང་པོ་ལ་
མན་ངག་ ལྟ་ བའི་འཕྲེང་ བ་ གསུངས། རྡོ་རྗེ་རྣམ་འཇོམས་དང༌། ཕུར་བུ་
འབུམ་ སྡེ་ དང་། གཞན་ཡང་སྒྲུབ་ ཐབས་ མན་ ངག་ ཅི་ རིགས་ པ་ སྟོན་ ཅིང་།



198
༄༅།སློབ་དཔོན་པད་འབྱུང་གི་རྣམ་ཐར།
ཡུན་རིང་པོར་བཞུགས་ནས་བོད་ཁམས་ཐམས་ཅད་བདེ་སྐྱིད་དང་ལྡན་པར་
བྱའོ་གསུང་བ་ཅིག་ཡོད་པ་ལ། ཕྱིས་སེམས་ཅན་སྤྱི་མཐུན་གྱི་ལས་ཀྱི་རྒྱུ་བྱས།
ནག་ཕྱོགས་ཀྱི་ལྷ་སྲིན་གདུག་པ་ཅན་སྙིང་ལ་ཞུགས་པའི་བློན་པོ་རྣམས་ཀྱིས་རྐྱེན་
བྱས་ཏེ་མ་འགྲུབ་བོ། །
དེ་ཡང་བཀའ་ཆེམས་ཀྱི་ཡི་གེ་རྣམས་ན། བོད་ཡུལ་བཟང་པོར་གཏོང་
གསུངས་པའི་སྐབས་དེ་མན་ཆད་ཙམ་མ་གཏོགས་མ་བྲིས་པ་ནི། གསང་སྔགས་
ནང་གི་ལོ་རྒྱུས་ཚོགས་སུ་མི་སྒྲོག་པའི་དབང་དུ་བྱས་པར་སྣང་ལ། དེར་དབང་
བསྐུར་བ་ལ་ཡང་རིམ་པ་བྱེད་པ་ཞེས་གབ་ཚིག་ཏུ་ཡོད་དེ། སྔོན་དུས་གསང་
སྔགས་པ་ནང་མ་ གཏོགས་ ཐུན་ མོང་དུ་དབང་བསྐུར་ བའི་ མཚན་ དོན་ ཡང་
གསང་བའི་སྲོལ་བྱུང་བས། རིམ་པ་ཞེས་བྱ་བའི་བརྡའ་ཆད་འདི་ཡིག་རྙིང་མང་
པོ་ན་སྣང་ངོ༌། མན་ངག་ལྟ་ཕྲེང་གི་ལོ་རྒྱུས་རྙིང་བ་རྣམས་དང་། འོ་བྲན་
དཔལ་གྱི་གཞོན་ནུའི་ཕུར་བུའི་གཏོང་ཐུན་དང༌། གཞན་ཡང་ལོ་རྒྱུས་ཁ་འཐོར་
བ་ཁུངས་མ་རྣམས་སུ་སྤྱི་ཁོག་དེ་མཐུན་པར་འབྱུང་བ་ལ། རྒྱལ་པོ་ལ་རིམ་པ་
མཛད་པའི་ཚེ། བཙུན་མོ་ཚེ་སྤོང་བཟའ་མེ་ཏོག་སྒྲོན་དང་འགྲོ་བཟའ་ཁྲི་རྒྱལ་
མོ་བཙུན་ཞེས་བྱ་བ་ཕྱིས་རབ་ཏུ་བྱུང་བའི་མཚན་ཇོ་མོ་བྱང་ཆུབ་རྗེ་ཞེས་པ་དེ་
སོགས་བཙུན་མོ་མཆོག་རྣམས་ཀྱིས་དཀྱིལ་འཁོར་མཆོད་པའི་གཟུངས་མ་བྱེད་
པར་ཞུས་པས། དེ་ ཀུན་ སྐལ་ བ་ དང་ ལྡན་ པ་ ཁོ་ ནར་ ཡང་ མི་ སྣང་ གསུང་།
འཆིམས་བཟའ་ལྷ་མོ་བཙན་དང་མཁར་ཆེན་བཟའ་མཚོ་རྒྱལ་གཉིས་མཆོད་
པའི་གཟུངས་མ་བྱེད་པའི་སྐལ་བ་ཅན་དུ་ལུང་བསྟན་པས། ས་ཐག་རིང་བ་ལ་
ཇི་ལྟར་བགྱི་ཞུས་པས། འདི་ལ་ཚེགས་མེད་གསུངས་ནས། སློབ་དཔོན་གྱིས་
དགོངས་པ་ལ་མཉམ་པར་བཞག་ པས། ཡུད་ཙམ་ ཞིག་ན་དེ་གཉིས་དཀྱིལ་
འཁོར་གྱི་མཐའ་རུ་སླེབ་བོ། དེར་མ་ཟད་དེ་གཉིས་ལ་ལྷུན་གྱིས་གྲུབ་ པའི་
དགོངས་པ་སྐྱེས་ནས་ཕྱིས་འཇིག་རྟེན་གྱི་ལས་སྤངས་ཏེ་སྒྲུབ་པ་ལ་ཞུགས་སོ། །
བཀའ་ཚིགས་ཀྱི་ཡི་གེ་གསུམ་ལས་དེ་གཉིས་གཞོན་ནུ་ནས་སྒྲུབ་པ་ལ་



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན།199
གཤེགས་པས་ཕྱག་རྗེས་ལྷ་ཁང་མེད་ཅེས་འབྱུང་བའི་དོན་ཡང་དེར་སྣང་། དེ་
སྐབས་དབང་བསྐུར་བ་གྲོལ་བ་ན། རྒྱལ་པོའི་གཟིམ་མལ་བ་རྨ་ཅོ་ཅོ་བྱ་བས།
ཞང་བློན་རྣམས་ལ་བཤད་ཀྱང་ཡིད་མི་ཆེས་པར། དེ་ཙམ་གྱི་ནུས་པ་མེད་དམ་
སྙམ་པའི་སྐབས་རྒྱལ་པོའི་ལྷ་ཁང་གི་ས་འདུལ་མཛད་པའི་དུས། དཀྱིལ་འཁོར་
བཞེངས་པ་ ཐིག་སྐུད་འཐེན་པ་ལ། བོད་ཀྱི་ ཡུལ་ ཁམས་ཀྱི་བུ་ མོ་ གཙང་ མ་
མཚར་བའི་མཐར་ཐུག་པ་གཉིས་དགོས་པ་བྱུང་བ་ལ། བོད་ཙམ་གྱི་ཡུལ་ཁམས་
ཆེ་བ་ན། མཚར་ བའི་ མཐར་ ཐུག་ པ་ སུ་ཡིན་མི་ཤེས་པའི་ སྐབས། སྔགས་
མཁན་ལ་དེའི་ནུས་པ་ཡོད་ཟེར་བས་བདེན་ན་འགུགས་པར་ཞུ་བྱས་པས། སློབ་
དཔོན་གྱིས་དགོངས་ པ་ལ་ མཉམ་ པར་བཞག་པས། དར་ ཅིག་ནས་ལྕོག་རོ་
བཟའ་བུ་ཆུང་སྨན་དང༌། ལྕོག་རོ་བཟའ་ལྷ་བུ་སྨན་གཉིས་གང་ནས་བྱུང་ཆ་
མེད་པ་དེར་བྱུང་། དེ་ལ་ཡེ་ཤེས་ཀྱི་ལྷ་ཕབ་སྟེ་ཐིག་སྣ་བ་བྱས་སོ།། ཕྱིས་བོད་
འབངས་ཀྱི་མི་ཐམས་ཅད་བསྡུས་པས། དེ་གཉིས་ལས་མཆོར་བ་ཡེ་མ་བྱུང་སྐད།
དེར་བློན་པོ་རྣམས་ལྐོག་ཏུ་བགྲོས་ནས་སྔགས་མཁན་འདིས་བོད་འབངས་ཀྱི་ངོ་
མཚར་ཅན་རྣམས་དང་ནོར་བཟང་པོ་ཐམས་ཅད་རྒྱ་གར་ལ་གཏོད་དམ་ཟེར།
ཡང་ཁྱུང་པོ་རྟག་ཚ་ཟེར་བའི་བློན་པོ་གཅིག་ཆོས་ལ་ཤིན་ཏུ་མི་དད་པ་དེས་
བསམ་པ་ལ། བྲག་དམར་འགྲན་བཟང་དང་སྔགས་མཁན་འདི་མེ་ལ་བསྲེག་
དགོས་པར་འདུག བསམས་ནས་སློབ་དཔོན་གྱི་དྲུང་དུ་ཕྱིན་པ་ཞིག་ལ། བློན་
པོ་སོགས་སྐྱེ་བོ་མང་པོ་ཡོད་པའི་དབུས་དེར། ཁྱོད་འདི་ལྟ་བུ་བསམ་མམ་ཞེས་
གསུངས་པས། ཤིན་ཏུ་ངོ་ཚ་ཞིང་ཕྱིར་སོང་ནས་མཐའི་མོན་བུ་འདིས་ཅི་ཡང་
ཤེས་པར་འདུག་ཟེར་སྐད། ཡང་ད་བས་ལྗོངས་གཟིགས་ཟེར་བ་ཆོས་ལ་ཤིན་ཏུ་
ཞེ་གནག་པ་ཞིག་ཡོད་པ་ལ། འདི་མི་རིང་བར་དབང་ཆེ་བར་གྱུར་ཏེ། ཆོས་
དར་དུ་མི་སྟེར་བ་ཞིག་ཡོང་བ་འདུག་པས་ཚར་གཅོད་བའི་དུས་ལ་བབ་འདུག་
གསུངས། ཡུད་ཙམ་ཞིག་དགོངས་པ་མཛད་པས། ཁོ་ཡང་དུས་དེ་རང་དུ་ལུས་
ནས་ཁྲག་ཟགས་ནས་ཤི། དེ་ལྟར་སྔ་ཕྱིར་མི་དང་མི་མ་ཡིན་བཏུལ་བའི་ནུས་



200
༄༅།སློབ་དཔོན་པད་འབྱུང་གི་རྣམ་ཐར།
མཐུ་རྣམས་མཐོང་བས། བློན་པོ་རྣམས་རང་རང་གི་བསམ་པ་ངན་པ་དང་།
བྱེད་སྤྱོད་ངན་པ་བྱེད་པ་ལ་སློབ་དཔོན་བཞུགས་པས་ཤིན་ཏུ་བག་དོག་པར་གྱུར་
ཏེ། སློབ་དཔོན་རྒྱ་གར་དུ་འབྱོན་པའི་ཐབས་ཁོ་ན་སེམས་ཤིང་ཡོད་པའི་སྐབས།
སློབ་དཔོན་གྱི་གསུང་ནས། བཙན་པོ་ཁྱོད་ཀྱི་ཡུལ་འདི་བཟང་པོར་བྱ། ངམ་
ཤོད་ཀྱི་བྱེ་མཚལ་དང་ནེ་[ནེའུ ]གསིང་དུ་བྱ། གྲ་དང་དོལ་དང་རྟ་ལ་དང་ཡུལ་
བོ་ཆེ་ཚུན་ཆད་ཆབ་མེད་པ་རྣམས་སུ་ཆུ་དབྱུང་། གྲམ་པ་ཐམས་ཅད་ཀྱང་ཞིང་
སར་འགྱུར་བར་བྱས་ལ་བོད་ཀྱི་འཚོ་བ་བྱ། བི་ཤ་མ་ཎ་ལ་ནོར་བླངས་འཛམ་
བུའི་གླིང་གི་དཀོན་ནོར་ཡོད་དོ་ཅོག་གི་འབྱུང་ཁུངས་བོད་དུ་འབྱུང་བར་བྱ།
གཙང་པོ་སྦུབས་སུ་འཇུག ཆབ་འདི་བས་ཆེ་བ་གཅིག་ཀྱང་ངས་སྦུབས་སུ་
བཅུག་པ་ཡིན་གསུང་བ་དང༌། རྒྱ་དང་ཧོར་ལ་སོགས་པའི་རྒྱལ་བོ་ཐམས་ཅད་
ཀྱང་བོད་ཀྱི་དབང་དུ་འདུས་པར་བྱའོ་སོགས་བཀའ་མཆིད་རྒྱ་ཆེར་གསུངས་པ་
ལ། དེ་ལྟར་འོད་དམ་ཉམས་སད་པའི་ཕྱིར་མཛད་པར་ཞུས་པས། དཀྱིལ་
འཁོར་བཞེངས་ནས་སྔ་དྲོ་གཅིག་དགོངས་པ་མཛད་པས་བྲག་དམར་གྱི་སྐམ་ས་
གཅིག་ཏུ་ཆུ་ཆེན་པོ་བརྡོལ། མིང་ཀླུ་རྫིང་དུ་བཏགས། ད་དུང་མཛད་དགོས་
ཞུས་པས་བྲག་དམར་མཚོ་མོ་མགུར། སྔར་བྱེ་མར་ཡོད་པ་ནེ་[ནེའུ ]གསིང་དུ་
སྔོ་ཆམ་གྱིས་སོང་། དེའི་ཕྱི་དྲོ་བྲག་བླ་བའི་གདོང་དུ་ནགས་ཆེན་པོ་སྐད་ཅིག་ལ་
བྱུང་བས། གླ་བའི་ཚལ་དུ་མིང་བཏགས། ཡང་དེའི་སང་ཉིན་སྔ་དྲོ་དགོངས་
པ་མཛད་པས། སྔར་ཟུང་མཁར་ལ་ཕུ་ཆུ་མེད་པ་ལ་ཕུ་ཆུ་ཆེན་པོ་ནར་གྱིས་བྱུང་།
ད་ཞིང་ས་གང་དུ་བྱེད་གསུང༌། དེ་ལྟར་ཐམས་ཅད་འོང་ངེས་པར་འདུག་པས།
བློན་པོ་རྣམས་ཀྱི་མདུན་ས་ཆུང་ངུར་གྲོས་བྱས་ནས། ཞིང་དད་ན་ཡང་ཀླུང་
གིས་ཆོག སྔགས་ མཁན་འདིས་ཡུལ་ བཟང་པོར་བཏང་ནས་རྒྱ་གར་བ་ལ་
གཏོད་འདོད་པ་ཡིན། ད་འཕྲོ་བསྐུམས་ལ་མཐའི་མོན་བུ་འདི་རང་ཡུལ་ལ་
བརྫངས་པ་ལེགས་ཞེས་དབང་ཆེ་ཆེ་རྣམས་ཁ་འཆམ་ནས་བཙན་པོ་ལ། རྗེ་
གཅིག་ལགས་མཐའི་མོན་བུ་འདི་མཐུ་རྩལ་ཆེ། བཙན་པོ་ ཐུགས་ནི་ཆོས་ལ་



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན། 201
གཏད། ཆབ་སྲིད་ནི་རྒྱ་གར་བས་ཕྲོགས་ཏེ་འགྲོ་བར་མཆིས། ཞེས་སོགས་ཕྲ་
མ་མང་པོ་དང་། སྔར་གྱི་གསུང་རེ་རེ་ལ་དེ་ལྟར་བྱར་མི་རུང་བའི་རྒྱུ་མཚན་ལོག་
པ་མང་པོ་བཀོད། ད་ནི་ཨཱ་ཙརྨ་སྔགས་མཁན་རང་ལ་བྱར་དགའ་ཆེར་ཕུལ་
སླར་རྒྱ་གར་དུ་བཞུད་པར་ཞུ་དགོས་ཞེས་ཡང་ཡང་ཞུས། སློབ་དཔོན་ཉིད་ལ་
ཡང་བློན་པོ་རྣམས་ཀྱིས་དེ་ལྟར་ཞུ་བ་ཕུལ། དེར་བཙན་པོ་ཐུགས་མ་བདེ་སྟེ་
སློབ་དཔོན་ལ་གསེར་ཕྱེ་བྲེ་གང་ཕུལ། ཕྱག་དང་བསྐོར་བ་བྱས། རང་ཚུལ་
རྣམས་བརྗོད་པས། ང་གསེར་འདོད་ནས་འོངས་པ་མ་ཡིན། བོད་མཐའ་
འཁོབ་ཀྱི་འདྲེ་སྲིན་གདུག་པ་ཅན་བཏུལ་ནས་ཆོས་དར་བར་བྱ་བ་དང་། ཡུལ་
བཟང་པོར་བསྒྱུར་ནས་བོད་རྣམས་བདེ་བ་ལ་འགོད་པའི་ཕྱིར་འོངས་པ་ཡིན།།
གསེར་འདོད་ན་འདི་ལྟར་བྱས་པས་ཆོག་གསུངས་ནས། ཐན་སྐོར་གྱིས་རྡོ་ལ་
ཕྱག་རེག་རེག་མཛད་པ་ཙམ་གྱིས་གསེར་དུ་སོང་། འོན་ཀྱང་བཙན་པོའི་ངོ༌
བསྲུང་བའི་ཕྱིར་ཁྱོར་གང་ཙམ་ཕྱག་ཏུ་བཞེས་ནས། རྡོ་རྗེ་གདན་ལ་མ་ཆོད་པ་
ཞིག་བྱ་གསུང༌། ལྷག་མ་བཙན་པོ་ཉིད་ལ་གནང་ནས། བཟང་སེམས་བྱུར་གྱི་
སྣ་འདྲེན་ཡིན། སྙིང་རྗེ་རྒས་པ་ཞེ་སྡང་རྒྱུ། རྗེ་ཡི་ཁ་ལོ་བློན་གྱིས་བསྒྱུར། བོད་
ཀྱི་བློན་འདྲེ་གདུག་པ་ཆེ། སེམས་ཅན་ལས་ངན་སྤྱོད་པ་ལ། རྒྱལ་བ་རྣམས་ཀྱི་
ནུས་པའང་རྡུགས། ཅེས་གསུངས་ཏེ་བློན་པོ་རྣམས་ཟེར་བ་ལྟར་ཆད་སོ་བྱས།
རྒྱལ་པོའི་ཡི་དམ་དུ་འཕགས་པ་སྤྱན་རས་གཟིགས་ལྷ་ལྔ་ཕོག་པ་ལས་ཕྱིས་རྒྱལ་
པོས་ལྷ་ལྔའི་ནང་གི་རྟ་མགྲིན་གྲུབ། ཨཱརྱ་པ་ལོའི་གླིང་གི་རྟ་མགྲིན་གྱིས་རྟ་སྐད་
བཏོན། འཛམ་བུ་གླིང་གི་སུམ་གཉིས་སུ་ཐོས་པར་གྲགས། ཨཱརྱ་པ་ལོའི་གླིང་
གི་རྟ་མགྲིན་གྱི་སྐུ་འདྲ་དེ་ཡང་སྒྱུ་འཕྲུལ་དྲ་བ་ནས་བཤད་པ་དེར་འདུག དེའི་
ཚེ་མན་ངག་ལྟ་འཕྲེང་གི་འཕྲོ་ཡང་མདོར་བསྡུས་ཏེ་གསུངས་ནས། ངའི་ཆོས་
འདི། ལྟ་བ་ཆོས་ཀྱི་སྐུ་དང་བསྟུན་དགོས། སྤྱོད་པ་བྱང་ཆུབ་ཀྱི་ཕྱོགས་དང་
བསྟུན་དགོས། ལྟ་བའི་ཕྱོགས་སུ་སྤྱོད་པ་ཤོར་ན། དགེ་མེད་སྡིག་མེད་ཀྱི་ཆད་
ལྟ་སྐྱེས་ནས་ ཕྱིས་ གསོར་ ཡང་ མི་ རུང་། སྤྱོད་ པའི་ ཕྱོགས་ སུ་ ལྟ་ བ་ ཤོར་ན།



202
༄༅།སློབ་དཔོན་པད་འབྱུང་གི་རྣམ་ཐར།
དངོས་པོའི་མཚན་མས་བཅིངས་ནས་གྲོལ་བར་མི་འགྱུར། ངའི་སེམས་ཕྱོགས་
འདི་ལྟ་བུ་ཤས་ཆེ་བས། མ་འོངས་པ་ན་ཚིག་གི་མདོ་ནི་ཤེས། ཉམས་མྱོང་གི་
གདིང་[གདེངས]ནི་མ་རྙེད་ནས། འདྲ་མིན་མང་པོས་སེམས་ཅན་གྱི་དོན་བྱེད་
པར་འདོད་པ་འོང་གསུང་། མན་ངག་རྣམས་ཀྱང་མཐར་རྒྱས་མ་རྫོགས། རྒྱལ་
བརྒྱུད་མངའ་ཐང་འཕེལ་བའི་སྦྱིན་སྲེག་ཀྱང་མཛད་འཕྲོ་ལ་ལུས། ལྷ་ཀླུ་དམ་
བཞག་ལན་གསུམ་ཡང་མ་གྲུབ་པ། འོན་ཀྱང་མ་འོངས་པ་མཁྱེན་པས་སློབ་མ་
རྣམས་ལ་དྲག་སྔགས་མང་དུ་གསུངས། དྲག་སྔགས་མང་པོ་དང་ཆོས་ཀྱི་དཔེ་
མང་པོ་རྫ་ལ་སྦས། སྤྱིར་ན་རྫུ་འཕྲུལ་གྱི་བཀོད་པས་ཆོས་དང་ནོར་གྱི་གཏེར་ཁ་
ཆེན་པོ་ཡོངས་སྡོམས་བརྒྱ་རྩ་བརྒྱད་ཡུལ་ཐ་དད་དུ་སྦས་ནས་མཐར་འདི་སྐད་དུ།
བདག་དང་ གཏན་ པ་ མེད་ པའི་ སྦྱིན་ བདག་ རྣམས། ཚེ་རབས་འདིའམ་ཚེ་
རབས་གཞན་ཡང་རུང༌། འོག་མིན་ཞེས་བྱའི་གནས་མཆོག་དམ་པ་རུ། རྣལ་
འབྱོར་ཐེག་ཆེན་འབྲས་བུ་སྤྱོད་པར་ཤོག། ཅེས་སྨོན་ལམ་ཡང་ཡང་མཛད། སོ་
སོ་ལ་ཞལ་གྱི་གདམས་པ་མང་དུ་གསུངས་ནས། གློ་བུར་དུ་ཡར་ལ་གཤེགས་ཏེ།
ཡར་ལམ་རུ་ལག་བརྒྱུད་ནས་ཕེབས། ཆིབས་འཁྲིད་དང༌། ལོ་སྟེ་དགུ་སྣ་གོང་
དང༌། ཞང་ཉང་ཐང་ཞེས་བྱ་བ་བློན་པོ་དད་པ་ཅན་དེ་གཉིས་ཀྱིས་མང་ཡུལ་
བར་དུ་སྐྱེལ་བར་བྱས་པ་ལས། བློན་པོ་ཁ་ཅིག་ན་རེ། སྔགས་མཁན་དེ་ནུས་པ་
ཆེ་བསམ་བསད་ན་བོད་ལ་བྱད་མ་བྱས་པར་འོངས་ཟེར་ནས་ལྐོག་ཏུ་གཤེད་མ་
ཤིན་ཏུ་དཔའ་བ་བཅོ་བརྒྱད་རྟ་ལ་བསྐྱོན་ནས་བཏང༌། སློབ་དཔོན་མང་གུང་
དུ་བྱོན་ནས། ནང་པར་འུ་ཅག་ལ་འཚེ་བ་བྱེད་པ་འོང་གསུང་། སང་ཉིད་དོང་
བབས་ཀྱི་འཕྲང་ལ་བྱོན་དུས། གཤེད་མ་བཅོ་བརྒྱད་མཚོན་ཆ་ལག་ཏུ་བསྟར་ཏེ།
སློབ་དཔོན་ལ་བརྡེག་པར་གཟས་པ་ཙམ་ལ་སློབ་དཔོན་གྱི་ཕྱག་རྒྱ་བསྟན་པས།
ཐམས་ཅད་ལུས་འཇིམ་གཟུགས་བཞིན་རེངས། ངག་སྨྲ་བརྗོད་མ་ཤེས། དེའི་
བར་ལ་སློབ་དཔོན་སྐྱེལ་མི་དང་བཅས་པ་ཕར་གཤེགས། དེ་ནས་སྐྱེལ་མ་རྣམས་
ཡུལ་དེའི་ལ་ཁ་ཞིག་ནས་ཚུར་ལྡོག་པའི་སྐབས་གསུང་ལས། བོད་ཀྱི་འདྲེ་སྲིན་



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན།203
ལྷ་ཀླུ་གདུག་པ་ཅན་རྣམས་ལན་གསུམ་འདུལ་དགོས་པ་ལས། གཅིག་འཕྲོ་ལ་
ལུས། དེ་མ་ལུས་ན་རྒྱལ་པོ་སྐུ་ཚེ་རིང་། ཆབ་སྲིད་ཆེ། རྒྱལ་པོའི་རིགས་བརྒྱུད་
ཐམས་ཅད་ཀྱང་མངའ་ཐང་ཆེ། ཆོས་ཡུན་རིང་དུ་གནས་པ་ལས། དེ་ལུས་པ་
དེ་ཡིད་ ལ་ གཅགས་ སོ།། ཆོས་ འཁོར་ གཅིག་ ཏེ་ འབྱོངས་ ནས་ འོང༌ སྟེ་ དེར་
འཁྲུགས་པ་ཆེན་པོ་ཞིག་ཀྱང་འོང་། ཆོས་ལ་སྐད་ཉག་བག་རེ་འོང་། ཀླུ་དང་
རྒྱལ་པོ་འདི་ཕུགས་ཞེ་གནག་པར་འདུཔ། རྒྱལ་བརྒྱུད་ཀྱང་ཁྲིམས་ལ་མི་གནས་
པར་སིལ་བུར་འགྲོ། ཁར་སང་གི་འཚེ་བ་བྱེད་མི་རྣམས་ལ་འདི་གཏོར་ཞེས།
ཡུངས་ཀར་སྦྱར་[ སྤྱར]གང་གཏད། ལྷོ་ནུབ་མཚམས་སུ་སྲིན་པོ་འདུལ་དུ་འགྲོ་
གསུངས་ནས། ཆིབས་ཀྱི་ཁ་ནས་ནམ་མཁའ་ལ་འཕུར་ཏེ་སྤྲིན་གསེབ་ན་ཡང་
ཆོས་གོས་སྤུར་དེ་སྲེག་ཤང་ཁྲོལ་ལེ་བཞུད་པར་ཐམས་ཅད་ཀྱིས་མཐོང་། འདིའི་
ས་ཡུལ་ནི་བོད་རྣམས་ལ་གུང་ཐང་ལ་ཐོག་ཡིན་པར་གྲགས་ཀྱང་། དོང་བབས་
འཕྲང་གི་ཕ་རོལ་ཡིན་པར་བཤད་པས་རྒྱ་བོད་མཚམས་ཀྱི་རི་གཅིག་ཡིན་པར་
ངེས་སོ།། སྐྱེལ་མི་རྣམས་ཚུར་ལོག། གཤེད་ མ་ རྣམས་ ལ་ཡུངས་དཀར་ དེ་
གཏོར་བས། སྨྲ་ཤེས་འགྲོ་ནུས་ པར་བྱུང་ངོ༌།། ཕོ་ཉ་གཉིས་པོས་ཀྱང་སློབ་
དཔོན་གྱི་གསུང་རྣམས་སླར་རྒྱལ་པོའི་སྙན་དུ་ཕུལ་བས་བཙན་པོའི་ཐུགས་ལ་
ཤིན་ཏུ་འགྱོད་པ་གཅགས་པར་གྱུར་ཅིང་། དེ་སྐབས་སློབ་དཔོན་གྱི་ཆོས་འཕྲོ་
ལུས་པ་རྣམས་གསན་པའི་ཕྱིར། ཕྱིས་པཎྜིཏ་བི་མ་ལ་མི་ཏྲ་དང༌། ཤཱནྟི་གནྡྷ་
ཆེད་ཀྱིས་སྤྱན་དྲངས་པ་ཡིན་པར་བཤད་དོ།། དེའི་རྗེས་སུ་བཙན་པོས་ལྷ་ཁང་
བརྩིགས་པ་ལྟ་བུར་རྦ་བཞེད་ཁ་སྐོང་ཅན་ནས་འབྱུང་བ་ནི་ཚིག་བརྗོད་ཚུལ་གྱི་
གོ་རིམ་དུ་སྣང་ངོ༌། །
སྔགས་རྙིང་མར་གྲགས་པའི་ཡིག་རྙིང་ཀུན་ན། ཨཱརྨ་པཱ་ལོའི་གླིང་ལ་སློབ་
དཔོན་གྱིས་རབ་གནས་ མཛད་པ་དང་། ཆོས་འཁོར་བསམ་ཡས་ཀྱི་ས་ཆོག་
མཛད་པ་མགྲིན་གཅིག་ཏུ་བཤད་པར་སྣང་བ་འཐད་པར་ཡང་སེམས་ལ། དེས་
ན་གོང་དུ་ལྷ་ཁང་བརྩིགས་པའི་ཐིག་སྣ་འདྲེན་པ་སོགས་ཀྱི་ལོ་རྒྱུས་ཀྱང་ཨཱརྨ་པ་



204
༄༅།སློབ་དཔོན་པད་འབྱུང་གི་རྣམ་ཐར།
ལོའི་གླིང་གི་ཡིན་པར་མངོན། རྦ་བཞེད་ན། བོད་ཡུལ་དབུས་སུ་ཟླ་བ་བཅོ་
བརྒྱད་བཞུགས་བྱ་བ་དང༌། རྦ་བཞེད་ཁ་སྐོང་ཅན་ན་བོད་ཡུལ་དུ་ཟླ་བ་བཅོ་
བརྒྱད་བྱ་བ་དང་། བླ་བཞེད་ན་ཟླ་གྲངས་ཀྱི་གསལ་ཁ་མེད་ཅིང་། རྒྱལ་བཞེད་
ཀྱི་དོན་བླངས་ཏེ་བྲིས་ཟེར་བའི་ཡིག་རྙིང་རྣམས་ན། བོད་ཡུལ་དབུས་ཀྱི་བྲག་
དམར་དུ་ཟླ་བ་བཅོ་བརྒྱད་བཞུགས་བྱ་བ་ཡོད་པས། དུས་རིང་ཐུང་ལ་འདོད་
ལུགས་ཕྲ་མོ་མ་གཏོགས་གཙོ་བོའི་དོན་ལ་མཐུན་ནོ།། འོན་ཀྱང་སྔགས་རྙིང་
པའི་ལོ་རྒྱུས་ཡིག་རྙིང་ཁུང་ཆེ་ཆེ་མང་པོར་ཡང་ཆོས་འཁོར་བསམ་ཡས་ཡོངས་སུ་
རྫོགས་པའི་རབ་གནས་ཀྱང་མཛད་པར་བཤད་ཅིང༌། མཁས་མཆོག་བུས་ཀྱང་
དེ་དང་མཐུན་པར་བཀོད་དོ། རྣམ་སྤྲུལ་བསམ་གྱིས་མི་ཁྱབ་པས་ན། དེ་ཡང་
ཡིན་མོད། གདུལ་བྱ་ཇི་ཙམ་ཀྱི་སྣང་ངོ་ཡིན་ན་ནི་མ་འཚལ་ལོ།། དུས་ཡུན་ཐུང་
ངུ་ཙམ་ལ་ཡང་ཡུལ་ཐམས་ཅད་དུ་བྱོན་པ་དང༌། དེ་དག་ཏུ་ཡང་དངོས་སུ་ཆོས་
མང་པོ་སྟོན་པ་དང༌། གཏེར་ཁ་མང་དུ་སྦེད་པ་སོགས་དང༌། ཡུལ་སོ་སོར་བྱོན་
པ་དང་། བཞུགས་པ་དང་གཤེགས་པ་སོགས་མཛད་པ་སྣ་ཚོགས་པ་སྟོན་པ་མི་
ཚར་རོ་སྙམ་དུ་ནི་བསམ་པར་མི་བྱ་སྟེ། མཐའ་ཡས་པའི་རྫུ་འཕྲུལ་ལ་མངའ་
བརྙེས་པའི་ཕྱིར་རོ།། ཕྱིས་ཀྱང་སྐལ་པ་དང་ལྡན་པའི་གང་ཟག་གཅིག་གམ་
མང་པོ་ལ་ཡང་། སྐུ་དང་གསུང་གི་སྣང་བ་ཐུན་མོང་དུ་སྟོན་པ་དང་། སྐལ་
ལྡན་གྱི་གང་ཟག་ཆེར་ཚོགས་པའི་ཡུལ་ཕྱོགས་ལ་ཡང་དངོས་སུ་བྱོན་པ་ཡང་སྲིད་
དེ། འཕགས་པའི་ཡུལ་དུ་བི་རུ་པ་དང༌། ལྷ་ཡི་བ་དང་། ཛ་ལནྡྷ་རི་བ་ལ་
སོགས་པ་ལན་མང་དུ་བྱོན་ཞིང༌། ཕྱིས་བྱུང་རང་ཡང་བྱོན་པ་བཞིན་ནོ།། ཡང་
རྒྱ་གར་ལྷོ་ཕྱོགས་ནས་ནུབ་དྲང་ཐད་དུ་གྲུ་རྒལ་ཏེ་འགྲོ་དགོས་པའི་ས། རྒྱ་
མཚོའི་དབུས་ཀྱི་གླིང་ཆུང་ཌ་མི་དཱི་བ་ཞེས་བྱ་བ་ཡོད་དེ། སྔོན་སྲིན་པོ་དང་
མཁའ་འགྲོ་མ་ནམ་མཁའ་ལ་ལྡིང་ཞིང་འགྲོ་བ་ཁོ་ནས་གང་བ་ཡིན་པས། ཌ་མི་
ཌ་སྟེ་འགྲོ་ལྡིང་ངོ༌།། དུས་དེའི་ཚེ་ཡང་བུད་མེད་ཤས་ཆེ་བ་ཞིག་ནི་གདུག་པའི་
མཁའ་འགྲོ་མ་རིག་སྔགས་སྣ་ཚོགས་བྱེད་པའི་ཕྱིར་སྔགས་འཆང་མ་ཞེས་བྱ་བ་དེ་



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན། 205
འདྲ་ཡིན་ལ། སྐྱེས་པ་ཡང་འབྱུང་པོ་མིའི་གཟུགས་ཅན་མང་པོ་ཡོད་དོ།། དེར་
སློབ་དཔོན་པདྨ་འབྱུང་གནས་ཡུལ་གྱི་སྐྱེ་བོ་རྣམས་འདུལ་བར་བཞེད་དེ། གླིང་
དེའི་བྲག་ ཕུག་ གཅིག་ ཏུ་བཞུགས། སློབ་ དཔོན་ གྱི་དགོངས་ པ་ བཏང་བས།
ཡུལ་དེའི་བདག་མོ་མ་མོ་དྲུག་ཅུ་རྩ་བཞིའི་སྤྲུལ་པ་རྒྱལ་པོའི་བཙུན་མོ་སྔགས་
འཆང་མ་དྲུག་ཅུ་རྩ་བཞི་ཡོད་པས་དེ་རྣམས་ཏིང་ངེ་འཛིན་གྱི་མཐུས་དངོས་སུ་
བཀུག་ནས། སྔགས་དང་ཕྱག་རྒྱུ་དྲག་པོས་གཟིར་བས་བརྒྱལ་བ་དང༌། རེངས་
པ་དང༌། ཚོར་བ་དྲག་པོ་གནད་དུ་ཕོག་པ་དང༌། ང་སྦྱིན་སྲེག་གི་ཐབ་ཏུ་སྲེག་
གོ་ཞེས་བསྡིགས་པས། དེ་རྣམས་ཐུལ་ཏི་སློབ་དཔོན་ཅི་གསུང་བསྒྲུབ་པར་ཁས་
བླངས་སོ།། དེ་རྣམས་སྔགས་འཆང་མའི་གཙོ་མོ་གཞན་ཐམས་ཅད་ཀྱང་བསྡུར་
བཅུ་གནས་ཐམས་ཅད་འདུས་པ་ལ་ཆོས་བསྟན་ཏེ་དམ་བཞག་དང་པོ་མཛད་དོ།།
ལན་ཅིག་སློབ་དཔོན་གྲོང་ཁྱེར་དུ་བཞུགས་པ་ལ། སྔགས་འཆང་མ་མང་
པོས་འཛམ་བུ་གླིང་གི་མི་མང་པོ་ཁྲིད་ནས་ཟ་བར་གཟིགས་ཏེ། ཡང་བྲག་ཕུག་
གཅིག་ཏུ་ཁྲོ་བོའི་དཀྱིལ་འཁོར་ཆེན་པོ་བཞེངས། མཁའ་འགྲོ་མ་ཐམས་ཅད་
དབང་མེད་དུ་བཀུག་ནས་སྡིགས་པས། དེ་རྣམས་འཕྲོས་པར་བརྩམས་པ་ལ།
ཐམས་ཅད་ཀྱི་ཡན་ལག་ལ་ཕུར་བུས་བཏབ། ཕྱིན་ཆད་འཛམ་བུ་གླིང་པའི་མི་
རྣམས་ལ་གནོད་པ་མི་བྱེད་པའི་མནའ་བོར་རོ།། དེ་རྣམས་ལ་སེམས་བསྐྱེད་
ཕོག་སྟེ་དམ་བཞག་གཉིས་པ་མཛད་དོ། །
ཡང་དུས་གཞན་ཞིག་ན། མགྲོན་ཁང་ཞིག་ཏུ་བྱོན་པས། དེ་ན་བུད་མེད་
མང་པོ་སྣོད་མང་པོར་ཆུ་སྐོལ་གྱིན་འདུག་པ། ཇི་ཞིག་ན་ཆུ་རྣམས་ལ་ལ་ཁྲག་ཏུ་
འགྲོ། ལ་ལ་ཚིལ་དུ་འགྲོ། ལ་ལ་ཐིག་ལེ་འགྲོ། ལ་ལ་ཤ་ཆེན་དུ་འགྲོ། ལ་ལ་
མར་ཁུར་འགྲོ། ལ་ལ་བུ་རམ་དུ་འགྲོ། ལ་ལ་འབྲུ་ཆན་དུ་འགྲོ། ལ་ལ་ཆང་དུ་
འགྲོ་བ་སོགས་གཟིགས་ནས། དེ་རྣམས་ལ་དྲིས་པས། སློབ་དཔོན་ཡིན་པ་ངོ་
མ་ཤེས་ཏེ། འདི་དག་ནི་འཛམ་བུ་གླིང་པའི་མི་རྣམས་ ཀྱི་ལུས་ བཅུད་ཟས་
བཅུད་བཀུག་པ་ཡིན་ཟེར། ཁྱེད་རྣམས་ཀྱིས་སློབ་དཔོན་པདྨ་ཨཱ་ཀ་རའི་དྲུང་དུ་



206
༄༅།སློབ་དཔོན་པད་འབྱུང་གི་རྣམ་ཐར།
མནའ་འབོར་བ་མ་ཡིན་ནམ་བྱས་པས། ངེད་རྣམས་ཀྱི་དཔོན་མོས་མནའ་བོར་
ཡང་ཁོ་མོ་ཅག་གིས་མ་བོར་རོ་ཟེར་བས། ཡང་སྔར་གྱི་རི་ཕུག་དེར་དཀྱིལ་
འཁོར་གྱིས་སྔགས་འཆང་ མ་ གཙོ་འཁོར་བསྡུས་པས་འབུམ་ཕྲག་བཅུ་གཉིས་
བྱུང་སྐད་དེ། ཐམས་ ཅད་ཀྱི་སྲོག་སྔགས་དང་སྒྲུབ་ ཐབས་བླངས། གཙོ་མོ་
རྣམས་དཀྱིལ་འཁོར་དུ་བཅུག འཁོར་རྣམས་ལ་སེམས་བསྐྱེད་ཕོག ཐམས་
ཅད་ཀྱང་མནའ་འདོར་དུ་བཅུག་སྟེ་དམ་བཞག་གསུམ་པ་མཛད་དོ།། གཞན་
ཡང་ཡུལ་དེའི་གནོད་སྦྱིན་དང་སྲིན་པོ་དང་ཀླུ་གདུག་པ་ཅན་རྣམས་ཀྱང་བཏུལ།
ཡི་དྭགས་བགྲྭ་རེ་ཞེས་བྱ་བ་ཡུལ་དེའི་རྒྱལ་པོའི་ཕོ་ལྷ་གདུག་རྩུབ་ཆེ་བ་གཅིག་
ཡོད་ཀྱང་། རྒྱལ་པོ་བཏུལ་ན་དེ་ཡང་ཞོར་ལ་ཐུལ་བར་མཁྱེན་ནས། སངས་
རྒྱས་ཀྱི་བསྟན་པ་དར་བའི་ཕྱིར། མི་རྣམས་ཀྱང་འདུལ་དགོས་པར་དགོངས་ཏེ།
རྒྱལ་པོའི་ཕོ་བྲང་དང་ཉེ་བའི་ནགས་ཅིག་ཏུ་བཞུགས། དེར་རྒྱལ་པོའི་བཙུན་མོ་
ཐམས་ཅད་དཀྱིལ་འཁོར་མཆོད་པའི་གཟུངས་མའི་དོན་དུ་ཏིང་ངེ་འཛིན་གྱི་
མཐུས་ཡང་ཡང་བཀུག་པས། རྒྱལ་པོས་ཀྱང་བཙུན་མོ་རྣམས་མི་སྡོད་པར་ཤེས་
ནས། ཕལ་པའི་གཟུགས་སུ་བསྒྱུར་ནས་ཕྱི་བཞིན་དུ་འབྲངས་པས། དེ་རྣམས་
ལ་སློབ་དཔོན་གྱི་མཐའ་བསྐོར་ནས་འདུག་པ་མཐོང་ངོ༌།། ནངས་པར་རྒྱལ་པོ་
དམག་དང་ བཅས་ པ་ མཚོན་ ཆ་ སྣ་ ཚོགས་ ཐོགས་ཏེ་ སློབ་ དཔོན་འཇོམས་ དུ་
འོངས་པ་ན། སློབ་དཔོན་གྱིས་ཡུངས་ཀར་གཏོར་བས། རྒྱལ་པོ་འཁོར་བཅས་
ཀྱི་གོ་ཆ་དང་མཚོན་ཆ་རྣམས་ནི་ཚིག མི་ཐམས་ཅད་ཀྱང་ཡན་ལག་གནས་ཁྲག་
འཛག་ཅིང་ལུས་རེངས། ངག་ལྐུགས། སེམས་མྱོས་ཏེ་ཞག་གསུམ་ལུས། དེ་
ནས་འཆི་བ་ལ་ཐུག་པ་ན། སྐྱེ་བོ་ཐམས་ཅད་ཀྱིས་གསོལ་བ་བཏབ་པས། སློབ་
དཔོན་གྱི་བུམ་པའི་ཆུས་བཀྲུས་པས་སྐད་ཅིག་མ་ཐམས་ཅད་བདེ་བར་གསོས་སོ།།
དེ་ནས་རྒྱལ་པོ་འཁོར་བཅས་ཀྱིས་ཀྱང་ཞབས་ལ་ཕྱག་བཙལ། སློབ་དཔོན་གྱིས་
གསུང་བཞིན་བསྒྲུབ་པར་བྱས་པས། སངས་རྒྱས་ཀྱི་བསྟན་ཚུགས་ཤིག་གསུང་། །
ཡུལ་དབུས་མ་ག་དྷཱ་ནས་འདུལ་བ་མཁན་པོ་དང༌། མདོ་སྡེ་མཁན་པོ་དང་།



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན། 207
མངོན་པ་མཁན་པོ་སྤྱན་དྲངས། བི་དྷ་ཞེས་བྱ་བ་དང༌། ཨ་རྩྭ་ ཞེས་བྱ་བ་དང༌།
སུདྷཱ་ཞེས་བྱ་བ་སྟེ་གཙུག་ལག་ཁང་གསུམ་བཞེངས། རབ་གནས་སློབ་དཔོན་
གྱིས་མཛད། སྡེ་སྣོད་གསུམ་གྱི་བཤད་པ་དང་ལག་ལེན་རྐང་ཚུགས་པ་བཙུགས།
སློབ་དཔོན་ ཉིད་ ཀྱིས་ནི་ཡུལ་དེར་ མདོ་ ལུགས་ ཀྱི་ ཐེག་ པ་ གཞན་ ནི་ ཆེར་ མ་
གསུངས། རྒྱལ་པོ་འཁོར་བཅས་ལ་ཆོས་ཀྱི་གདམས་པ་མང་དུ་གསུངས། སྐལ་
བ་དང་ལྡན་པའི་སློབ་མ་དྲུག་ལ་རྒྱུད་དྲུག་བཤད། རྫོགས་རིམ་དང་ལས་ཚོགས་
མང་དུ་གསུངས། སློབ་མ་དྲུག་པོས་ཀྱང་གྲུབ་པ་ཐོབ་བོ།། ཡུལ་སོ་སོ་ན་ལྷ་ཁང་
ཆུང་ངུ་ལྔ་ཙམ་བཞེངས་ཏེ་ཐམས་ཅད་ཆུ་ཚོད་ཅིག་ལ་དུས་གཅིག་ཏུ་གྲུབ་པ་
ཡིན་སྐད། དེ་ལྟར་ཡུལ་དེར་ལོ་བཅུ་གཉིས་ཙམ་བཞུགས་ནས་མཐར་བླ་གོས་
ཀྱིས་གཤོག་པའི་ཚུལ་དུ་བྱས་ནས། ནམ་མཁའི་ལམ་ལས་གྱ་གྱུར་གཤེགས་ནས་
ལྷོ་ནུབ་རྔ་ཡབ་སྲིན་པོའི་གླིང་དུ་བཞུད་དོ་ཟེར། ལོ་བཅུ་གཉིས་ཅེས་[ ཞེས]པ་
ཕྱེད་ལོ་ཡིན་ནམ་སྙམ་མོ།། དེང་སང་འགྲོ་ལྡིང་གི་གླིང་ན། དཔལ་ཟླ་གསང་
ཐིག་ལེའི་རྒྱུད་ལ། བཤད་སྒྲུབ་བྱེད་ཚད་སློབ་དཔོན་འདིའི་ལུགས་ཁོ་ན་ཡིན་ལ།
དེ་བཞིན་དུ་རྡོ་རྗེ་སྙིང་པོ་རྒྱན་གྱི་རྒྱུད་ཆེན་མོ་དང་། ཕྱག་རྡོར་དང༌། རྡོ་རྗེ་
གཎྜ་རི། གཤིན་རྗེ་གཤེད་དང་རྟ་མགྲིན་དང་། ནག་པོ་ཆེན་པོ་དང་། མ་མོ་
བདུན་སོགས་ཀྱི་རྒྱུད་དང་། རྟོག་པ་ཆུང་ངུ་མང་དུ་ཡོད་ཅིང་། ཡུལ་དེ་ན་མ་
ཧཱ་ག་ནི་ཟེར་བའི་སྡེ་གཅིག་ཡོད་པར་སྣང་བ་སློབ་དཔོན་ཡེ་ཤེས་ཞབས་ཁོ་ནའི་
རྗེས་འབྲང་ཡིན་ཞིང་། ཡེ་ཤེས་ཞབས་ཐུགས་སྲས་བཞི་དང་བཅས་པའི་གསུང་
ཁོ་ན་ལ་རྩིས་སུ་ཆེ་བས། དེ་རྣམས་སློབ་དཔོན་པདྨ་འབྱུང་གནས་ཀྱི་ལུགས་
སྲོལ་དགེས་རྡོར་དང༌། དབལ་མཆོག་དང་པོ་དང་། གོང་དུ་སྨོས་པ་དེ་རྣམས་
ཤིན་ཏུ་ དར་ བར་ ཡོད། རྒྱུད་ དེ་ དག་ དང་ འབྲེལ་ བའི་ བསྟན་ བཅོས་དང་།
གསང་བ་འདུས་པའི་མན་ངག་ཀྱང་སློབ་དཔོན་འདིས་མཛད་པ་ཡོད་པར་སྣང་
ངོ༌།། མཁའ་འགྲོ་མ་རྣམས་དམ་བཞག་དང་པོ་མཛད་པའི་གནས་དེ་ལམ་པ་སྣ་
ཟེར། བྲག་ལ་ཕྱག་གིས་བཅོས་པའི་མེ་ཐབ་ཡོད། དམ་བཞག་ཕྱི་མ་གཉིས་



208
༄༅།སློབ་དཔོན་པད་འབྱུང་གི་རྣམ་ཐར།
-
-
-
-
མཛད་པའི་གནས་ལ་ཨཝ་སྦྲ་ཟེར་ཏེ། མཁའ་འགྲོ་མ་རྣམས་ལ་ཕུར་བུས་བཏབ་
པའི་ཕུར་བུའི་རྗེས་སྟོང་ཕྲག་ཙམ་དང་། གྲུབ་པའི་ཕུར་བུ་དེ་རྣམས་སྐྱེ་བོ་ཕལ་
བའི་སྤྱོད་ཡུལ་དུ་མི་སྡོད་པས། གཞན་རྣམས་ཡལ་ཀྱང༌[ ཡང་]། གཅིག་མ་
འོངས་བའི་སེམས་ཅན་ཡིད་ཆེས་པའི་དོན་དུ་ཡེ་ཤེས་པ་སློབ་དཔོན་གྱི་སྐུ་ལ་
བསྟིམས་ནས་རྫས་ཀྱི་ཕུར་བུ་བཞག་པ་ཡིན་ཟེར་བ་རྒྱུ་རྡོ་ཤིང་ཟངས་ལྕགས་
སོགས་གང་དུའང་མཚོན་དུ་མེད་པ། བཅོས་མ་མི་འདྲ་བའི་རང་བྱོན་ལྟ་བུ་ཆེ་
ཁྱད་མིའི་བོངས་ སུ་ མ་འགྱུར་ཙམ་ཞིག་ཡོད་ཅིང༌། དེ་ཡང་དང་པོ་ ཤིང་ལ་
བཅོས་པའི་ཕུར་བུ་ཆུང་ངུ་རེ་ཡོད་པ་ལ། དེ་གྲུབ་པའི་དུས་རབ་ཏུ་འཕེལ་ཞིང་
ཆེ་ཆུང་བློས་གང་བྱས་སུ་འགྲོ་བ་འགྲོ་འོང་དང་གསུང་གི་སྣང་བ་ སོགས་ ལྷ་
དངོས་དང་འདྲ་བ། འབར་འཕྲང་འཁྲིགས་པ་ཞིག་ཏུ་གྱུར་ལ། དེ་སྐབས་ཕྲ་
མེན་སྔགས་འཆང་མའི་གཙོ་མོ་ཞིག་ལུས་རི་རྒྱལ་ཙམ་དུ་བསྒྱུར་ནས་བྲོས་པར་
བརྩམས་པ་ལ། ཕུར་བུ་དེ་ཡང་རི་བོ་ཙམ་དུ་གྱུར་ནས་བཏབ། སླར་ཡེ་ཤེས་པ་
སློབ་དཔོན་གྱི་སྐུ་ལ་བསྟིམས་པས། འོད་འཕྲོ་བ་དང་མེ་འབར་བ་སོགས་ཞི་
ནས་ལྷག་རོ་ལུས་པའི་ཚུལ་དུ་དེ་ལྟར་གྱུར་སྐད་དོ།། དེ་ལྟར་སློབ་དཔོན་འདིའི་
གཏམ་རྒྱུད་གྲུབ་ཆེན་ཞི་བ་སྦས་པའི་གསུང་རྒྱུན་སོགས་འཕགས་ཡུལ་ན་གྲགས་
པ་ཐོར་རེ་བ་དང་། དེ་ལས་ཀྱང་ཞི་བཅིང་རྒྱས་པར་འགྲོ་ལྡིང་གི་སློབ་དཔོན་
ལྷའི་འབྱུང་ལྡན་ལས་བརྒྱུད་པ་དེ་གཉིས་ཀྱི་དངོས་ སློབ་རྣམས་ཀྱི་ཞལ་ལས་
དངོས་སུ་ཐོས་པ་རྣམས་དང་། བོད་དུ་འགྲོ་དོན་མཛད་པའི་ཚུལ་ཡིག་རྙིང་
ཁུངས་མ་མང་པོ་ཞལ་མཐུན་པར་བྱུང་བ་རྣམས་མཆོག་ཏུ་ཡིད་ཆེས་པར་བཟུང་
སྟེ་བཀོད་པ་ཡིན་ལ། འགྲོ་ལྡིང་གི་ཡུལ་ལས་བྱུང་བ། རྒྱ་གར་མཁས་པ་ལས་
བརྒྱུད་ནས། སློབ་དཔོན་འདིའི་གདམས་ངག་སྣ་རེ་ཙམ་ཡང་ཐོས་ཤིང་། ལོ་
རྒྱུས་ཀྱི་ཡི་གེ་ནི་འཕགས་ཡུལ་ལས་བྱུང་བ་བདག་ཅག་གི་དངོས་སུ་མ་མཐོང་
ཡང་ཁོ་བོ་ཅག་གི་བླ་མ་པཎ་གྲུབ་དེ་རྣམས་ཀྱི་བླ་མ་བརྒྱུད་པའི་གཏམ་རྒྱུད་ཀྱི་ཡི་
གེར་གཏོགས་པ་དང་། འགྲོ་ལྡིང་གི་ཡུལ་དུ་ཆོས་དར་བའི་གཏམ་རྒྱུད་ཀྱི་ཡི་གེ་



༄༅།སློབ་དཔོན་པད་འབྱུང་གི་རྣམ་ཐར་གསལ་བར་བྱེད་པའི་ཡི་གེ་ཡིད་ཆེས་གསུམ་ལྡན། 209
སོགས་ཀྱི་ནང་ན་ཡོད་པའམ་མང་དུ་གཟིགས་ཤིང་། མཁས་གྲུབ་སྐྱེས་བུ་དམ་
པ་རྣམས་ཀྱི་སྙན་ནས་སྙན་དུ་བརྒྱུད་པའི་གསུང་སྒྲོས་དྲི་མ་མེད་པ་རྣམས་ཀྱང་
བསྟུན་པ་སྟེ། དེ་ལྟར་ན་གཏམ་གྱི་སྦྱོར་བ་འདི་ལ་དབྲི་ཞིང་དོར་བར་བྱ་རྒྱུ་ཅུང་
ཟད་ཀྱང་མེད་ལ། ངོ་མཚར་བའི་གཏམ་རྒྱུད་བདེན་པའི་དོན་ཅན་བསྣན་པར་
བྱ་རྒྱུ་ནི་མང་དུ་འབྱུང་ངོ༌།། འཕགས་ཡུལ་ གྱི་གཏམ་ལས་ཀྱང་ སློབ་དཔོན་
འདིས། ཧུར་མུ་ཛུ་ཞེས་བྱ་བའི་གླིང་དང་། སི་ཀ་དྷ་ར་དང་། དྷ་ན་ཀོས་དང་།
རུག་མ་ལ་སོགས་པར་ཡང་བྱོན་ཏེ་འགྲོ་བའི་དོན་མཛད་དོ། ཞེས་འབྱུང་ཡང་
དེ་དག་གི་ལོ་རྒྱུས་མ་རྙེད་པ་དང་། བོད་ཀྱི་ཆོས་གདམས་ངག་སོ་སོའི་ཐུན་མོང་
མ་ཡིན་པའི་དོན་དང་འབྲེལ་བའི་གཏམ་རྒྱུད་ངོ་མཚར་ཆེ་བ་མང་པོའང་མཐོང་
མོད་ཀྱི་འདིར་ཧ་ཅང་མངས་པར་འགྱུར་བའི་ཕྱིར་མ་བྲིས་པ་ཡིན་ནོ།
འདིར་སྨྲས་པ། བློ་ཆུང་འགའ་རེས་བླུན་དད་ཁོ་ནས་འགྲོ་རྣམས་དད་པ་
སྤེལ་ཕྱིར་རང་བཟོའི་གཏམ་རྒྱུད་མང་པོ་སྦྱར། སྐྱེ་བོ་ཕལ་ཆེར་ཤིན་ཏུ་རྨོངས་
པས་བདེན་ མིན་ ཚིག་ དོན་ ལེགས་ པ་ མིན་ ལའང་ དད་ པ་ འཕེལ་ སྲིད་ མོད།
དཔྱོད་ལྡན་རྣམས་ཀྱིས་མཐོང་ཐོས་གྱུར་ཚེ་ཁྲེལ་བརྡས་བྱེད་ཅིང་དེ་ཡི་རྒྱུ་ལས་
ཆོས་དང་སྐྱེས་བུ་ནི། རྣམ་དག་ཀུན་ལའང་ཐེ་ཚོམ་ཟར་འཇུག་འདི་ནི་བདུད་
ཀྱི་ལས་ཡིན་འདི་ལས་གནོད་པ་ཆེ་བའང་གང་། དེང་འདིར་ངོ་མཚར་གཏམ་
ལ་ཡིད་གཉིས་སྤངས་ཤིང་ཧ་ཅང་ཐལ་བའི་ཆེ་བ་བརྗོད་པའང་མ་ཡིན་མོད།
གཏམ་གྱི་སྦྱོར་བ་ཉུང་ངུ་འདིས་ཀྱང་རང་བཟོའི་གླེགས་བམ་ཆེན་པོའི་གཏམ་
དག་ལན་བརྒྱར་ཟིལ་གྱིས་མནན། འདི་བྲིས་དགེ་བས་བདག་ཀྱང་མགོན་པོ་དེ་
ཡི་གོ་འཕང་ཐོབ་ནས་འགྲོ་ཀུན་ཐར་བར་འདྲེན་གྱུར་ཅིག གསལ་དག་ཡིད་
ཆེས་གཏམ་འདི་སྨྲ་བའང་ངེས་པར་མགོན་དེའི་བྱིན་རླབས་སྙིང་ལ་ཞུགས་པ་ཁོ་
ནས་སོ།། འཇིག་ རྟེན་ གྲགས་ རྗེས་འབྲངས་ དང༌ ཕྲ་མ་ ལྔ་ བཙན་ ཅན། དེ་
རྣམས་ཚུལ་འདིར་མོས་སྙམ་བདག་ལ་རེ་བའང་མེད། བདག་དང་བདག་ཚིག་
རྗེས་འབྲངས་ཀྱི་དད་པའི་རྐྱེན། དཔྱོད་ལྡན་རྣམས་ཀྱི་ཡིད་དང་རྣ་བའི་བདུད་



210
༄༅།སློབ་དཔོན་པད་འབྱུང་གི་རྣམ་ཐར།
རྩི་ཡིན། དེ་བཞིན་གཤེགས་པ་ཐམས་ཅད་ཀྱི་གསུང་རྡོ་རྗེའི་སྤྲུལ་པའི་སྐུ་ཨོ་
རྒྱན་གྱི་སློབ་དཔོན་ཆེན་པོ་པདྨ་འབྱུང་གནས་ཀྱི་རྣམ་པར་ཐར་བ་ཡིད་ཆེས་
གསུམ་ལྡན་ཞེས་བྱ་བ་འདི་ཡང་། རང་དང་ལྷན་ཅིག་གནས་ཤིང་རྒྱུ་བ་གཙང་
སྤྱོད་ཀུན་དགའ་དཔལ་བཟང་ཞེས་བྱ་བས་བསྐུལ་ཞིང་རང་ཉིད་ཀྱི་དད་པའི་
གསོས་སུ་འགྱུར་བར་བསམས་ནས། རྒྱལ་ཁམས་བ་ཏཱ་ར་ནཱ་ཐས་རང་ལོ་སུམ་
ཅུ་སོ་དྲུག་པ་ལ་ནགས་རྒྱལ་གྱི་དབེན་གནས་ཇོ་མོ་ནང་དུ་སྦྱར་བ་དགེ་ལེགས་
འཕེལ། མངྒ་ལཾ། ། ། །



ret ::rt
༄༅།།བྱང་བདག་རྣམ་རྒྱལ་གྲགས་བཟང་གི་རྣམ་པར་
ཐར་བ་རབས་བསྔགས་སྙན་པའི་འབྲུག་སྒྲ་
ཞེས་བྱ་བ་གཞུགས་སོ།།
ཇོ་ནང་ཀུན་དགའ་གྲོལ་མཆོག



213
213
རྩོམ་པ་པོ་ངོ་སྤྲོད་མདོར་བསྡུས།
སྡེ་སྲིད་སངས་རྒྱས་རྒྱ་མཚོས་ཀྱང་བསྔགས་པ་ཆེ་བར་གནང་བའི་ཇོ་ནང་
ཀུན་དགའ་གྲོལ་མཆོག་ནི་ རབ་བྱུང་དགུ་བའི་མེ་ཡོས་སྟེ་སྤྱི་ལོ་ ༡༥༠༧་ལོར་
འཁྲུངས་ཤིང་། རབ་བྱུང་དགུ་པའི་ཤིང་གླང་སྟེ་སྤྱི་ལོ་༡༥༦༥ལོར་སྐུ་གཤེགས།



215
ན་མ༔ ཤྲཱི་ཀཱ་ལ་ཙ་ཀྱཱཡ།། དུས་གསུམ་ཤེས་བྱའི་གནས་ཚུལ་ཀུན།། དུས་
གཅིག་ཉིད་དུ་གཟིགས་གྱུར་ཀྱང༌། དུས་དང་དུས་མིན་རྟོག་མི་མངའ།། དུས་
ཀྱི་འཁོར་ལོས་དགེ་ལེགས་སྩོལ།། ཆར་སྤྲིན་སྟུག་པོ་འཁྲིགས་པའི་ ཁྲོ་གཉེར་
གདོང༌།། གློག་ཕྲེང་གསེར་འོད་འཁྱུག་པའི་འབྲུག་སྒྲ་ཅན།། ཟླ་ཉི་སྣང་བའི་
རིག་བྱེད་ཞལ་ལྡན་པ།། འཁོར་ལོའི་དབང་ཕྱུག་སྡོམ་པར་མགོས་ཕྱག་འཚལ།།
སྣ་ཚོགས་དབང་པོའི་གཞུ་ལྟར་སྣང་བའི་སྐུ།། སྔོ་ལྗང་འཁྲི་ཤིང་ཡིད་འཕྲོག་
གཞོན་ནུ་མ།། ཀུན་ཁྱབ་བདག་པོའི་བདེ་ཆེན་ལྷན་སྐྱེས་ཡུམ།། བཅོམ་ལྡན་
འདས་མའི་ཞབས་ལ་གུས་པས་འདུད། གདེངས་ཅན་གཙུག་གི་ནོར་བུའི་ཁྲིར་
འཁོད་པའི།། ཞབས་ སེན་ཆུ་རིས་ འབར་བའི་འཁྱོག་འགྲོས་ཅན།། འདབ་
བཟང་དབང་པོའི་གཟུགས་འཛིན་ལྷ་ཡི་ལྷ།། བདེ་གཤེགས་མཁའ་ལྡིང་དབང་
པོར་བདག་སྐྱབས་མཆི། ཡེ་ཤེས་མེ་དཔུང་ཆེན་པོའི་རྟ་གདོང་དབུས།། སྲ་
བརྟན་རྡོ་རྗེའི་ཁོར་ཡུག་ཕ་མཐའ་ཡས།། མི་མཐུན་གཡུལ་ལས་རྒྱལ་བའི་དཔའ་
བོ་མཆོག ། སྲུང་མའི་དབང་པོ་དྲུག་ཅུས་འགྲོ་འདི་སྲུངས།། བྱང་ཕྱོགས་སྐྱོང་
བའི་གྲགས་པའི་གཟི་ལྡན་པ། ལུགས་གཉིས་ཁྲིམས་ཀྱི་གསེར་གྱི་གཉའ་ཤིང་
ཅན།། ཀུན་ལ་སྙོམས་པའི་རྒྱལ་རྔ་མཐོན་པོ་དག ། མངའ་འབངས་གླིང་བཞིའི་
ཚལ་འདིར་སྒྲོག་པ་བཞིན། སྔོན་དུས་གྲགས་པ་གསལ་ལྡན་ཉི་མའི་འོད།། དེ་
སྲས་ལག་ན་རྡོ་རྗེ་ཟླ་བ་བཟང་།། འཇམ་དབྱངས་རིགས་ཀྱི་ཐིག་ལེ་པདྨ་དཀར།།
ཆོས་རྒྱལ་རིགས་ལྡན་མ་ལུས་རྒྱལ་གྱུར་ཅིག ། རྣམ་མཁྱེན་སྟོབས་བཅུའི་རྒྱལ་པོ་
གྲགས་པ་དཔལ། མཁས་བཙུན་བཟང་པོའི་ཉི་འོད་ཆེར་འཕྲོ་ཞིང་།། སྤྲུལ་
པའི་སྐུ་མཆོག་ངོ་མཚར་མཛད་པ་བརྒྱུས།། ས་འདི་ཆོས་བཞིན་སྐྱོང་ མཛད་
མགོན་དེར་འདུད།། རྣམ་མང་མཁྱེན་པའི་རྟ་བདུན་གོམ་ སྟབས་ནི། རྒྱལ་
རིགས་སཱ་ལའི་ངོགས་འདིར་འོངས་ པ་ བཞིན། གྲགས་ པའི་འོད་རིས་ དགེ་



216
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
，，
e ir
ir ir
ཚོགས་པདྨོའི་གཉེན།། བཟང་པོའི་རིང་ལུགས་སྐྱོང་བའི་ཉི་འོད་ཤར།། རྣམ་
དཀར་རྒྱལ་སྲས་གཞོན་ནུའི་གྲགས་པའི་དྲི།། དྲི་བཞོན་བཟང་པོས་གོས་པ་ཙམ་
པའི་ཕུལ།། ཕུལ་བྱུང་ ཐ་གྲུ་ཡངས་ པའི་ ཉི་འོད་དག ། དག་ པའི་ སྣང་ བས་
ཡོངས་སུ་བཟུང་བ་བཞིན། བཞིན་བཟང་སྐྱེ་བོའི་མིག་གི་བདུད་རྩིའི་དཔལ།།
དཔལ་ལྡན་ས་ཡི་དབང་ཕྱུག་མཐོང་ན་དགའ།། དགའ་བ་རྒྱ་ཆེན་ཐོས་པའི་
སྒྲོན་མེ་དེང༌།། དེང་འདིར་བསྟན་པའི་དམིགས་བུར་སྣང་བ་ཉིད།། ཉིད་ཀྱི་
ཡོན་ཏན་དཔག་ ཡས་ ལ།། ལ་ ལས་ ཉུང་ངུར་ བརྗོད་ ན་ ཡང་།། ཡང་ཡང་
བསྔགས་འོས་སྐྱེ་དགུའི་གཉེན།། གཉེན་མཆོག་མ་འདྲིས་མཛའ་བཤེས་ལགས།།
དེ་སླད་རབ་གུས་དང་བའི་ཡིད།། ཆ་ཤས་ཡར་ངོའི་ཟླ་ཚེས་ལྟར། ཉིན་རེ་
བཞིན་ཡང་འཕེལ་བ་ན།། དགེ་མཚན་ཀུནྡའི་ཚལ་རབ་རྒྱས།། སྙན་ཚིག་འོད་
དཀར་སྣང་བ་ཡིས།། རིང་དུ་སྦྱངས་པའི་མཁས་པའི་ངག ། སྡེབ་ལེགས་སྤྲང་
རྩིའི་བཅུད་མཆོག་དག། བློ་གསལ་རྐང་དྲུག་ཡིད་བདེའི་རྒྱུ། སྔོན་རབས་
གཏམ་གྱི་མེ་ཏོག་ནི། རྣ་བའི་ཚལ་དུ་འོངས་པ་གང༌།། ཚིག་མདའི་ཕྲེང་བ་ལ་
བརྒྱུས་ནས།། སྐལ་བཟང་ཐོད་དང་ཅོད་པན་བཞིན།། ཡིད་གཞུངས་ཐོས་པའི་
ལམ་ཞུགས་ནས།། རབ་བསྒྲིམས་ཡང་ཡང་བསམ་པའི་ཕུལ། ག་ནའི་ཡུལ་
དེར་སྒོམ་པ་གང་།། འདི་ན་ཡི་གའི་སྣང་བར་འགོད།། མཁས་པའི་རང་བཞིན་
གྲུབ་པའི་རྗེ།། བཟང་པོའི་མཛད་པ་བྱེ་བ་བརྒྱ༎ དང་བའི་རྒྱལ་མཚན་རྩེར་
བཀོད་ཚེ།། བྱིན་རླབས་འདོད་དགུའི་ཆར་ཆེན་འབབ།། ཉིན་མཚན་སྣང་བ་
དབྱེར་མིན་པའི།། སྤྲོ་དགའི་ཡིད་དྲངས་སྐད་ཅིག་ཙམ།། གཡེང་བ་མེད་པར་
རབ་བདེའི་ཚུལ།། བདུད་རྩིའི་ཟས་ཅན་ལུས་སེམས་ཉིད།། བཀའ་དྲིན་གཞན་
དུ་འགོག་མིན་ཞེས།། མི་ཡི་དབང་པོའི་ལུང་བཞིན་ཡང་།། ཆོས་ཀྱི་རྒྱལ་བོ་ཆེན་
པོ་དེའི།། ངོ་མཚར་རྟོགས་བརྗོད་ཕྲེང་བ་སྤེལ།།
དེའང་གང་འདིར་སྨྲ་བར་བྱ་བའི་གཞི་ནི། འདི་ལྟར་རིགས་ལྡན་ཆོས་ཀྱི་
རྒྱལ་པོ་རྣམ་རྒྱལ་གྲགས་པ་བཟང་པོའི་ཞལ་སྔ་ནས་ཀྱི་སྐུ་གསུང་ཐུགས་མི་ཟད་



217
པ་རྒྱན་གྱི་འཁོར་ལོའི་གནས་ལས་རྗེས་སུ་བརྗོད་པའི་ངོ་མཚར་ཚིག་གི་ཕྲེང་བ།
ཐོས་པ་དང་མཐོང་བའི་ལེགས་བྱས་ཙམ་གྱིས་ཀྱང་། གང་གི་ཡེ་ཤེས་གཟིགས་
པའི་རྒྱུན་མ་ལུས་པ་ཡིད་ལ་འཇུག་པའི་ལེགས་ལམ་འདི་ཉིད་སྤེལ་བ་ལ་ཀླན་
ཀའི་གནས་མེད་དོ།། དེ་ཡང་འདི་ལྟར་ཐོས་ཏེ། གང་ཡང་ཆོས་ཀྱི་རྒྱལ་པོ་
རིགས་ཐམས་ཅད་ཀྱི་འཁོར་ལོས་སྒྱུར་བ་སྲིད་ཞིའི་དཔལ་མགོན་དམ་པའི་ཆོས་
ཀྱི་བདུད་རྩིའི་ཉིང་ཁུས་རང་གཞན་ཕན་བདེར་འགོད་པ། དུས་དེ་ཙམ་ གྱི་
མཁས་པའི་ཡང་མཁས་པ་མཐའ་ཡས་པའི་ཐོད་དང་ཅོད་པན་གྱིས་ཞབས་ལ་
མངོན་པར་བཏུད་པ། ཀུན་མཁྱེན་པའི་སྨྲ་བའི་དབང་པོ། སྙིགས་མའི་དུས་ཀྱི་
ཐམས་ཅད་གཟིགས་པ། འགྲན་པའི་ཟླ་མཐའ་དག་དང་བྲལ་བའི་སྐྱེས་བུ་ཁྱུ་
མཆོག་རྒྱལ་བའི་བཀའ་འགྱུར་རོ་ཅོག་ལ་གཟིགས་པ་མ་ལོག་པའི་མཐུ་གྲུབ་པ།
ནམ་དུའང་ཆོས་ སྨྲ་བའི་རིང་ལུགས་ལ་ གཅིག་ ཏུ་ དགོངས་ པའི་ ཐུགས་ ཅན།
འཆད་པ་དང་རྩོད་པ་རྩོམ་པ་སྟེ། མཁས་པའི་བྱ་བ་རྣམ་གསུམ་ལ་སྐད་ཅིག་
ཀྱང་མི་གཡེལ་བར་སྤྱོད་པ། དྲིས་ཤིང་བརྟགས་པའི་མཐའི་ལྐོག་ན་མོའི་གནས་
ལ་ཡང་མངོན་སུམ་དུ་ལུང་སྟོན་པའི་བརྟུལ་ཕོད་མངའ་བ། བཀའི་ཟེར་ཕྲ་མོའི་
གནས་ཙམ་གྱིས་ཀྱང་། གཞུང་ལུགས་རབ་འབྱམས་ལ་མི་འཇིགས་པའི་སྤོབས་
པ་ཐོབ་པར་ཁས་འཆེ་བ་དག་ཀྱང་ལན་བརྒྱར་སྐྱེངས་པ་སྟེར་བར་མཛད་པ།
མཁས་རློམ་དུ་མས་སྦྱར་བའི་ལེགས་པར་བཤད་པའི་ཁུར་ཆེན་པོར་སྤྱོད་པའི་
གླེགས་བི་མཐོན་པོ་བ་དག་ལའང་། འགལ་འབྲེལ་གྱིས་དཔྱད་པས་གནས་མ་
ཡིན་པའི་ཁུང་བུར་ངང་གིས་འཇུག་ཅིང་། ཁེངས་པའི་རི་བོ་ལན་བརྒྱར་སྙིལ་
བ། སྒྲུབ་པ་དང་སུན་འབྱིན་གྱི་དེ་ཉིད་ཐུགས་སུ་ཆུད་པས་རྟོན་པ་བཞི་ལྡན་གྱི་
སྒོ་ནས་གདུལ་བྱའི་ཡིད་རྟོག་གེའི་རྙོག་མས་དཀྲུག་པར་མི་མཛད་པའི་རིགས་
པའི་དབང་ཕྱུག་དམ་པ། རིག་གནས་ཕྲ་མོའི་སྒོ་བྱེ་བ་ཁྲག་ཁྲིག་ལ་ཡང་འཇམ་
པའི་དཔལ་གྱི་གོ་འཕང་བརྙེས་ནས། གནས་གང་ལའང་གཞན་དྲིང་མི་འཇོག་
པའི་གསུང་གི་མཛོད་ལྷུག་པར་སྩོལ་པ། ཧ་ ཅང་སྤྲོས་པའི་ངལ་བ་ཁོ་ནས།



218
༄༅བྱང་པ་རྣམ་རྒྱལ་གྲགས་བཟང་གི་རྣམ་ཐར།
དལ་འབྱོར་མིང་སྟོང་གི་ལྷག་མར་འཇོག་པའི་བསྟན་འཛིན་སྤྱི་ལུགས་ལས་ཁྱད་
པར་དུ་ཡང་། ནང་གི་དེ་ཉིད་ལ་རྩེ་གཅིག་ཏུ་གཞོལ་བས། ཟབ་ལམ་རྡོ་རྗེའི་
རྣལ་འབྱོར་ལ་ཇི་བཞིན་དུ་རྟོགས་པའི་གདེང་ཐོབ་པས། ཐོགས་མེད་འབར་
བའི་གནམ་ལྕགས་ཀྱིས་ཀྱང་བརྫི་བར་མི་ནུས་པའི་གྲུབ་པའི་དབང་པོ། རིམ་པ་
གཉིས་ཀྱི་ངེས་གསང་ལ་མཉམ་པར་སྦྱོར་བའི་རྟེན་འབྲེལ་ལས། བདུད་དང་
ལོག་འདྲེན་ འབུམ་ སྡེའི་ མཐུ་ འཕྲོག་ ཅིང་། བཀའི་ བྲན་ དུ་ འཁོལ་ ནུས་ པ།
ལུགས་གཉིས་ཀྱི་འཕྲིན་ལས་གང་ལའང་སྔོན་དང་ཕྱི་མཐས་རྗེས་སུ་དཔོག་པ་
དང་དཔག་པར་མི་ནུས་པས། དཔལ་སའི་དབང་ཕྱུག་ཕྱོགས་ཐམས་ཅད་ལས་
རྣམ་པར་རྒྱལ་བའི། གྲགས་པའི་རྒྱལ་རྔ་མཐོན་པོ་ལན་བརྒྱར་བརྡུང་བའི་སྐལ་
བཟང་གི་འདྲེན་པ་ཆེན་པོ། རིགས་ལྡན་པདྨ་དཀར་པོ་འདི་ཉིད་ཀྱི་རྣམ་པར་
ཐར་བའི་དབྱིངས་ཆེན་པོར་འཇུག་པའི་སྒོ་ཡང་འདི་སྙེད་དུ་སེམས་ལ་ཤར་ཏེ།
བསྡུས་པའི་དོན་དང་རྒྱས་པར་ཕྱེ་བའི་རབ་དབྱེ་གཉིས་ལས།



219
དང་པོ། གང་རིགས་དང་འབྲེལ་བ་ཁུངས་ཀྱི་ལོ་རྒྱུས།
སྔོན་བྱུང་ བ་འཛམ་ གླིང་དགེ་བའི་ གྲོང་ལས་ ཀྱང་། མ་ ཧཱ་ ཙི་ན་ཞེས་
ཡོངས་སུ་གྲགས་པའི་གྲོང་ཆེན་པོ། མ་ལུས་པའི་ཕུན་སུམ་ཚོགས་པའི་ལེགས་
བྱས་ཐམས་ཅད་གཅིག་ ཏུ་བསྡུས་པའི་ཞིང་། རྣམ་ཐོས་ཀྱི་བུའི་བང་མཛོད་
གསར་པའི་དགའ་བས་ཉེ་བར་གང་བའི་ཁྱིམ་བཟང་པོ་བྱེ་བ་དུ་མས་ཕྱོགས་ཀྱི་
འཁོར་ས་ཁེབས་པར་བྱས་པའི་དབུས་ན། བསོད་ནམས་རྒྱ་མཚོའི་དཔལ་ལས་
གྲུབ་བའི་རྒྱ་ནག་སྟོང་འཁུན་ གྱི་ཕོ་བྲང་ཆེན་པོ་རྒྱལ་ མཚན་གྱི་ཏོག་ལྟ་བུར་
མངོན་པར་མཐོ་ བའི་བསྟི་ གནས་ དེར། སངས་ རྒྱས་དང་ བྱང་ཆུབ་ སེམས་
དཔའི་ཚོགས་དང་། ལྷ་དང༌། ཀླུ་དང༌། གནོད་སྦྱིན་དང་། གྲུབ་པའི་རིག་
འཛིན་དུ་མ། འགྲོ་འདིའི་བདེ་སྐྱིད་ཀྱི་མངོན་མཐོ་སྤེལ་བའི་སླད་མ་ཉིད་དུ་
བསམ་བཞིན་ཡང་སྐྱེ་པ་མངོན་པར་བྱང་ཆུབ་པའི་ཚུལ་སྟོན་པ་ཞིག་ལས་སྐབས་
དེར་ཡང་། དཔག་ཏུ་མ་མཆིས་པའི་བགྲང་བས་མི་སྤོབས་པའི་སྔོན་གྱི་ཡང་
སྔོན། སྔ་མའི་ཡང་སྔ་མར་རྒྱ་ཆེ་བའི་བསགས་པ་ཁྱད་པར་ཅན་གྱི་དབང་ལས།
གློ་བུར་འཕྲུལ་གྱི་རྒྱལ་པོ་ཉིད་དུ་མངའ་དབང་གི་འཁོར་ལོས་སྒྱུར་བ། མི་ཉག་
སེའུ་རྒྱལ་པོའི་གདུང་རབས་དྲུག་གི་མཐར་སོན་པའི་བདུན་ཚིགས་སུ་གྱུར་པའི།
མི་ཉག་རྒྱལ་རྒོད་ཉིད་ཀྱི་དབོན། རིགས་ཀྱི་ཆོ་འབྲང་མཚུངས་པར་སྤྱོད་པའི་
དཔལ་མངོན་དུ་གསལ་ཞིང་། མཐོ་རིས་ཀྱི་ཡོན་ཏན་དུ་མའི་རྒྱུན་ཁྱད་པར་
ཅན་གྱིས་ངང་གིས་དུལ་བ། ཤིན་ཏུ་གཤིན་ཞིང་བརྟུལ་ཕོད་པའི་དཔའ་བོ་དག་
དང་ལྷན་ཅིག་གིས་བྱེད་པའི་མཛངས་པའི་རང་བཞིན། མཐོང་ཐོས་ཀྱི་ཕྱོགས་
ཀྱི་མགྲོན་པོ་མཐའ་དག་གི་མ་འདྲིས་པའི་མཛའ་བཤེས། བསོད་ནམས་ཆེན་



220
༄༅ཁྱང་པ་རྣམ་རྒྱལ་གྲགས་བཟང་གི་རྣམ་ཐར།
པོའི་དབྱིངས་ལས། གནམ་སའི་བདག་པོར་དབང་བསྐུར་བའི་ས་ཆེན་སྐྱོང་
བའི་མཐུ་ལྡན་དག ཕྱོགས་འདིའི་བསྟན་པ་དང་སེམས་ཅན་ཀུན་གྱི་མགོན་
དང་སྐྱབས་དང་དཔུང་གཉེན་དུ། ཡང་དག་པའི་རྒྱལ་བ་སྲས་དང་བཅས་པའི་
བདེན་པའི་ཕུལ་དང་། བསྟན་པ་ལ་དགའ་བའི་ལྷ་དག་གིས་མགྲོན་དུ་བོས་
པའི་ཚུལ་གྱིས་ཉེ་བར་བྱོན་པ་ན། ཞེས་སྔོན་གྱི་གནས་དེ་དག་ལ་རིང་མོ་ཞིག་ཏུ་
ཡིད་བདེ་བའི་ཕྲེང་བ་བར་མ་ཆད་པར་སེམས་པའི་བསམ་པ་ཉིད་ལས། དེ་
འང་བརྗོད་པའི་ཚིག་ཏུ་བསྒྲགས་ན། རྣ་བའི་དབང་པོར་ཐོས་པ་དང་། མིག་
གིས་ཡོངས་སུ་བརྟགས་པའི་དབང་ལས། མ་འོངས་པའི་དུས་དང་། ད་ལྟའི་
ཡང་བློ་གྲོས་ཀྱི་སྐལ་བ་མཐོན་པོ་བ་དག་གིས། ག་ནའི་གནས་དེར། ཡིད་སྤྲོ་
བས་དྲངས་པའི་དབང་ལས། རྗེ་གོང་མའི་རྣམ་ཐར་ལ་ཡིད་ཆེས་ཐོབ་པའི་རབ་
གུས་དད་པའི་ཤུགས་བརྟན་པོ། རང་གི་སྙིང་གི་ཐིག་ལེར་སྤྱོད་པ་འདི་ལྟ་བུའི་
ལེགས་ལམ་གྱི་བགོ་སྐལ་རྙེད་པར་གྱུར་ན་ཅི་མ་རུང་སྙམ་པའི་ལྷག་བསམ་དང་
པོའི་ཚེས་ཀྱི་ཟླ་བའམ། བཙོ་མའི་གསེར་བཟང་པོའི་རང་བཞིན་ལྟར་སྐྱེས་པའི་
མཐུ་ལས། འདི་ལྟར་དུ་བརྗོད་པ་ནི། །
མཁྱེན་དང་བརྩེ་བའི་རང་བཞིན་ལས།། ལས་འབྲས་སྟོན་པའི་མེ་ལོང་
ལྟར།། ལེགས་ཉེས་འབྱེད་པའི་ཐུགས་མངའ་བ།། མི་ཡི་དབང་པོས་སྲིད་འདི་
སྲུངས། འདི་ན་རྣམ་དཔྱོད་གསལ་ལྡན་བདག ། ཡེ་ཤེས་སྣང་བའི་གཟུགས་
བརྙན་ནི།། དབྱངས་ཅན་ངག་གི་རྒྱུད་མངས་ལས། སྔོན་མེད་ལེགས་བཤད་
འདི་ལྟར་སྒྲོག ། འཇིག་རྟེན་གསུམ་གྱི་མགོན་པོ་གང་།། དུ་མའི་སེམས་ ཅན་
དོན་དུ་ཡང་། བསྐུལ་བ་མེད་པར་སྤྲུལ་བའི་སྐུ། རྒྱུན་མི་འཆད་པའི་ཟློས་གར་
རྩེན།། ཡིད་འོང་ལྷ་ཡི་གཞལ་མེད་ཁང་།། ཡིད་འཕྲོག་དགའ་མས་གང་བའི་
ཁྱིམ།། ཡིད་ལ་བདེ་བའི་དཔལ་སྟེར་བ། ཡིད་ཀྱིས་ཡོངས་སུ་བྲིས་པ་བཞིན།།
གནོད་སྦྱིན་ནོར་གནས་ཁང་བའི་དཔལ།། ཡོངས་སུ་བླངས་པས་མ་ཚིམ་པར།།



༄༅།དང་པོ། གང་རིགས་དང་འབྲེལ་བ་ཁུངས་ཀྱི་ལོ་རྒྱུས།
221
ས་ཆེན་འདི་ཡི་མཁོ་དགུ་ཡང་།། བཀའ་ཡིས་ཕྱོགས་དེར་དྲངས་པ་སྙམ།། རྒྱལ་
རིགས་སཱ་ལའི་ལྗོན་ཤིང་གང་།། གང་གིས་ཉིན་རེར་སྤེལ་བ་ན། ན་ཆུང་གཞོན་
ནུ་སྟོང་ཕྲག་ལྔ།། ལྔ་རྩེན་གྲོང་གི་འདོད་ལྡན་བཞིན།། མདའ་ལྔ་བ་ཡི་དཔལ་
འབྱོར་དང་།། མགྲིན་སྔོན་གྱི་ནི་འདོད་པའི་རོ། པད་དཀར་མིག་གི་གྱ་གྱུས་
ཀྱང་།། རྒྱལ་ བོ་ དེ་ ཡི་ དཔེར་མི་བསྐྲུན།། མེས་པོས་སྤྲུལ་པའི་ཡིད་རློམ་ལ།།
ཁེངས་པ་ཟློག་བྱེད་འཕྲུལ་ གྱི་སྒོ། མངའ་ཐང་ཆོས་བཞིན་སྐྱོང་མཁས་པའི།།
ཡིད་ཀྱི་འདོད་འཇོ་འདི་ལྟར་སྤེལ།། རྒྱལ་བའི་བསྟན་པ་ལ་ཐོད་བཞིན།། རྗེས་
སུ་བཀུར་མཛད་དམ་པའི་ཆོས། བརྒྱད་ཁྲི་བཞི་སྟོང་སྨྲ་བའི་དཔལ།། མཁས་
པ་དུ་མ་རིང་ནས་བཀུག ། ཐུབ་པའི་བླ་མ་འཇམ་པའི་དབྱངས། དུས་མཐར་
ས་སྐྱའི་མཚན་འཆང་བའི།། ཀུན་དགའི་རྒྱལ་མཚན་འཛིད་[འཛིན ]མཛད་པ།
བཀའ་ཡི་ཕོ་ཉས་ཡོངས་སུ་བཟུང༌།། དཀོན་ནོར་དཔག་ཡས་སྩོལ་བའི་ཟོལ།།
རབ་ལྕིའི་བཀའ་ཡིག་གིས་དྲངས་ནས།། གཙུག་རྒྱན་ནོར་བུའི་འོད་ཀྱིས་ཀྱང་།།
ཞབས་སེན་མཆོད་པའི་དགེ་མཚན་བསྐྱེད། ཆོས་རྗེའི་ཉིན་བྱེད་ནུབ་རིའི་སྤོར།།
ཡོངས་རྫོགས་ བསྟན་ པའི་ ཁུར་འདེགས་པའི། ངལ་གསོ་མཛད་ནས་སྐུ་ཡི་
དབོན།། འཕགས་ པའི་ ཟླ་ བ་ ཕྱོགས་ དེར་ བཞག ། མཁྱེན་ རབ་ འོད་ དཀར་
འཛུམ་པའི་མདངས།། མཁས་མང་ཀུནྡ་བཞད་པའི་གཉེན།། ཟིན་ཤིང་མུན་པ་
དྲུངས་འབྱིན་པའི།། བསྟན་འཛིན་རྒྱུ་སྐར་བདག་པོར་གྱུར།། བློ་ཆེན་འཇམ་
པའི་རྡོ་རྗེ་ཉིད།། གོང་མའི་ཅོད་པན་རྩེར་འཁོད་ནས།། བོད་ཡུལ་ཡངས་པའི་
རྒྱལ་ཁམས་ལ།། བཀའ་ཡི་རྔ་ཆེན་རབ་ཏུ་བསྐུལ། ཆོལ་ཁ་གསུམ་ལས་ལེགས་
བརྩམས་ནས། གནམ་སའི་སྲིད་ལ་དབང་བསྒྱུར་ཞེས།། ཆོས་ཀྱི་རྒྱལ་པོའི་
ལུང་གིས་ནི།། གངས་ཅན་འགྲོ་བའི་མགོན་དུ་བསྔགས།། ཨེ་མ་འཇམ་མགོན་
ཆོས་ཀྱི་རྗེ།། འགྲོ་བའི་མགོན་པོ་གང་གི་སྲོལ།། མིག་སྨན་ཙམ་ལ་བརྟེན་པ་ཡི།།
ཁྱོད་བསྟན་མིང་གི་ལྷག་མར་ལུས།། བློ་ཆུང་རང་བློས་གཞལ་བའི་ཚིག ། དུག་



222
༄༅བྱང་པ་རྣམ་རྒྱལ་གྲགས་བཟང་གི་རྣམ་ཐར།
ཅན་ཟས་ལྟར་དུག་མདའི་མཚོན། ཡིན་ལུགས་ཡིན་བཞིན་འདོར་མཁས་པའི།།
ཁེངས་ཅན་ཁེངས་ པས་ བསྟན་ རྩ་ བཀུམས།། གང་ གི་ འཕྲིན་ལས་ དག་ པའི་
ཞིང་། རྒྱ་ནག་ཡུལ་གྱི་ཐ་གྲུ་ཡང་།། ཁྱོད་བསྟན་ལས་བཟློག་འགའ་ཡིས་ནི།།
ཀརྨ་བའི། མིག་འཕྲུལ་ ཟོལ་གྱིས་བདག་གིར་བྱས། ས་སྐྱའི་རྗེ་བཙུན་མཆོག་
རྣམས་ཀྱིས།། བསྟན་དང་བསྟན་འཛིན་སྐྱོང་བའི་རྗེ།། བྱང་ཕྱོགས་རིགས་ལྡན་
བརྒྱུད་པར་བཅས།། ཐུགས་རྗེའི་དཔལ་ལས་འོངས་སམ་སྙམ། དེ་ལྟར་རིམ་
གྱིས་བསྙད་པའི་ངག ། དོན་ལྡན་ཆོ་རིགས་བཙན་པོ་དག ། ར་ས་རྒོད་པོ་ལུང་
ཞེས་པའི།། གནས་ལས་སླར་ཡང་ཕྱོགས་འདིར་ཕེབས།། སྐབས་དེར་སྟག་སྡེ་
སེང་ལུང་དུ།། མི་དབང་ཐུ་བོ་ལྷ་ཡི་རྗེ། ཆེ་བཙན་ལེགས་པའི་དཔེར་བཞག་
དེས།། ཁུངས་ལྡན་དགའ་མ་ཟུང་དང་རོལ།། རབ་བདེའི་ཆ་ཤས་བགོ་སྐལ་
དག ། ཡང་ཡང་ཡིད་ལ་བརྣགས་པ་བཞིན།། འཇམ་མཉེན་ལག་གི་འཁྱུད་མོས་
ནི།། འབྲལ་མི་ཕོད་པའི་རྣམ་འགྱུར་བསྟན།། དཀར་གསལ་ཐིག་ཕྲན་མུ་ཏིག་
རྒྱུན།། ཉི་གཞོན་ལང་ཚོའི་སྒེག་མོ་ཡི།། རིན་ཆེན་པདྨ་རཱ་གའི་སྣོད།། བཅུད་
ཀྱི་རྒྱལ་པོ་ནོར་བུས་གཏམས། དཔའ་མཛངས་འཕྲུལ་གྱི་ཡ་ལད་ཅན།། ཞུ་
ཞང་སྤུན་དགུ་འཕེལ་བ་ན།། སེང་གེའི་གླིང་ནས་ཉེ་ལུང་དུ།། སོ་སོར་ས་ཡི་
དཔལ་ལ་སྤྱོད།། ཀུན་ལས་གནམ་སའི་ངོ་མཐོང་བ།། དང་པོར་གྱུར་པའི་མཐུ་
བོ་ཆེ།། མི་མཆོག་སེང་གེ་དར་གྱི་སྲས།། སྐྱེ་དགུ་ཀུན་དགའི་གྲགས་པ་ཐོབ།།
དེ་ཡི་གདུང་གི་ཆ་ཤས་ཀྱིས།། ཡོངས་སུ་བརྒྱན་པའི་ལྷ་དེའི་སྲས།། ཡོན་ཆེན་
བཛྲ་རྡོ་རྗེ་དཔལ་ཤྲཱི་བས།། འཁོན་སྟོན་གྲགས་བའི་རྒྱན་མཚན་ཞབས་པད་བསྟེན།།
ས་སྟེང་འདི་ན་མཚུངས་མེད་ཅིང་། སྐྱ་རེངས་བུ་ལྟར་གྲགས་པའི་ཏོག ། སྲིད་
རྩེའི་བར་དུ་ཉེར་སོང་བའི། བསྟན་པའི་སྦྱིན་གནས་མཆོག་ཏུ་ཁུམས། བཛྲ་
རྡོ་རྗེ་དཔལ་བྷིའི་སྲས་དཀོན་མཆོག་གི། སྙན་གྲགས་སྤེལ་ལ་རྗེས་ཆགས་པ།། དེ་
ཡིས་བསྐྱེད་པའི་སྐུ་མཆེད་གསུམ། མཁྱེན་བརྩེ་ནུས་པའི་བདག་ཉིད་ལགས།།
"
，



༄༅།དང་པོ། གང་རིགས་དང་འབྲེལ་བ་ཁུངས་ཀྱི་ལོ་རྒྱུས། 223
དཔལ་ལྡན་འབུམ་སྡེའི་ཤེས་བྱའི་གནས།། སྐྱོང་མཛད་སངས་རྒྱས་སྐྱབས་ཀྱི་
གཙོ།། དཔལ་མགོན་མཆོག་ཏུ་བསྟེན་པ་ཡིས།། མི་ཡི་དབང་པོ་དེ་དག་གིས།།
འཇིགས་མེད་ས་སྐྱའི་པཎ་ཆེན་གང་།། དཔལ་ལྡན་མཁས་པའི་ཁྱུ་མཆོག་ཆེ།།
ཀུན་དགའ་རྒྱལ་མཚན་དཔལ་བཟང་པོའི།། ཞབས་ལ་མངོན་པར་མཆོད་ཅེས་
ཐོས། དཔལ་ལྡན་འབུམ་ སྡེའི་བདག་པོ་དེས།། རང་ཡུལ་ཡུལ་གྲུའི་གནས་
འདིར་ནི།། ལེགས་བྱོན་སྲས་ཀྱི་ཐུ་བོ་དྲུག། སྲས་དྲུག་ནི་ཡོན་ཆན་གྲགས་པ་དཔལ། སྲི་
གནོན་དཔལ། དགེ་བ་དཔལ། རྒྱལ་མཚན་དཔལ། ཀུན་དགའ་རྒྱལ་མཚན། གྲགས་པ་དར་རྣམས་
ལ། ཡོན་སྲིའི་སྲས་དཔལ་ལྡན་མགོན་པོ། དེའི་སྲས་ཁྲི་དཔོན་དཔལ་ཤེ་ལ་སོགས་ཏེ་མང་དུ་འཕེལ།
ཐོག་མའི་གྲགས་པ་དཔལ་དང་དགེ་བ་དཔལ་ལ་སྲས་བརྒྱད་མི་མངའ། རྒྱལ་མཚན་དཔལ་རབ་ཏུ་བྱུང་
བ་ཡིན་ཞེས་ཐོས། སྤེལ་ནས་སྲིད་འདིའི་མགོན་དུ་མཛད། དུས་དེར་ནོར་འཛིན་
ཐིག་ལེ་ན། འགྲན་པའི་དཔེ་ཟླ་ཀུན་བྲལ་བ།། ཆོས་ཀྱི་རྒྱལ་པོ་འཕགས་པ་
དེའི།། བཀའ་ཡི་ཕྲིན་ལས་དཔག་མེད་བསྒྲུབས།། ཀུན་ལ་དགའ་བའི་ རྒྱལ་
མཚན་དེས།། ལེགས་བསྐྲུན་ལྷ་ཡི་ལྕམ་གཅིག་གང་། མ་ཅིག་ཤར་ལ་ཟུག་མ། མཚན་
དངོས་ཀུན་དགའ་ནམ་མཁའི་རྒྱལ་མཚན་འདི། བདག་ཉིད་ཆེན་པོ་བཟང་བོ་དཔལ་བས་ཁབ་ཏུ་
བཞེས། འཁོན་རིགས་ཟླ་བ་དང་འགྲོགས་པས།། རྒྱལ་པའི་མྱུ་གུ་མཆེད་གཉིས་
འཁྲུངས།། ཏི་ཤྲཱི་ཀུན་དགའ་ལེགས་པའི་འབྱུང་གནས་དང་། ཏི་ཤྲཱི་ཀུན་དགའ་རྒྱལ་མཚན་དཔལ་
བཟང་བོ། གཅུང་ཉིད་ལྷ་སྲས་གཞོན་ནུའི་སྐབས།། དུས་ཀྱི་ལང་ཚོར་སྤྱོད་པ་ན།།
མ་ཅིག་བསོད་ནམས་དཔལ་ལ། ཏ་དབེན་བློ་གྲོས་རྒྱལ་མཚན་འཁྲུངས། གུ་ཤྲི་ནམ་
དཔོན་ཀུན་དགའ་རྒྱལ་མཚན་དང་ལྕམ་མོ་འོད་ཟེར་ལྡན་གྱི་སྲས། མཁའ་རྒྱལ་མཚན་གང་
ཆང་གུའི་ཡབ་གྱུར་ཉིད་ཀྱི་མཚན།། ཀུན་སྤངས་ཆོས་གྲགས་འདི་ཉིད་ཀྱི་ཡུམ་ལྕམ་མོ་
བྱང་ཆུབ་ལྡན། དཔལ་བཟང་པོ། བཟང་ལྡན་ཆོས་སྡེའི་དགེ་མཚན་སྤེལ།། དྲུག་
མཐར་འཁྲུངས་པའི་དཔོན་ཆེན་ཡོན་བཙུན་ཆེན་པོ། མཚན་དངོས་གྲགས་པ་དར། མི་ཡི་
དབང་།། ས་ཆེན་སྐྱོང་བའི་དཔལ་ལྡན་དེ།། རྗེ་བཙུན་རྡརྨ་རཀྵི་ཏའི།། སྤྱན་



224
༄༅བྱང་པ་རྣམ་རྒྱལ་གྲགས་བཟང་གི་རྣམ་ཐར།
གྱིས་འཚོ་བའི་བུ་བཞིན་གྱུར། སེ་ཆེན་རྒྱལ་པོའི་བཀའ་ཡི་ལུང་།། དགོས་
དགུར་སྤྱོད་པའི་མངའ་དབང་དང༌།། རིན་ཆེན་ཐམ་ཀར་བཅས་པ་ཡི།། སཱི་
ཏུའི་ལས་ཀ་ལེགས་པར་བླངས།། དབུས་གཙང་གཉིས་ཀྱི་འཇར་གོ་ཕྱེ། རང་
སྲིད་ཐུས་ཀོན་འཛིན་པ་ཡི།། འཇའ་སའི་སྣང་བ་ལེགས་བཞེས་ནས།། གདན་
སའི་བྱ་དཀའི་ཁུར་ཆེན་བཏེག ། སླར་ཡང་གོང་གི་བཀའ་བཏགས་དག ། ཏི་ཤྲཱི་
ཀུན་དགའ་བློ་གྲོས་ཀྱིས།། བརྩེ་བའི་སྤྱན་རས་ཀྱིས་དྲངས་ཏེ། བོད་ཡུལ་བདེ་
སྐྱིད་དཔལ་ལ་སྦྱར། དུས་དེར་འཛིན་མའི་ལྗོངས་ངམ་རིངས་འདིར་ནི།། རྒྱལ་
བའི་བཀའ་སྩལ་ཇི་སྙེད་པ།། རིན་ཆེན་ཁུ་བས་རྗེས་སྤེལ་ཞིང་།། འདུས་ཨོལ་ཇ་
དུ་པའི་ དགེ་ ཚོགས་ རྒྱ་ཆེར་ བཙུགས།། ཤཱཀྱའི་ བསྟན་ པ་ འཛིན་ པའི་ ཕུལ།།
སེང་གེའི་ཁྲི་ལ་བསྟི་མཛད་པ།། སྟག་སྡེ་ལ་རྒྱབ་སྐུ་འཁྲུངས་པའི།། དགེ་བའི་
བཤེས་དེ་མཁན་པོར་བསྐོས།། ངོ་མཚར་ཚེས་ཀྱི་ཟླ་བ་ཆེ།། དགེ་མཚན་ཡར་
ངོར་སྤྱོད་པའི་དཔལ།། རིམ་གྱིས་གཉེར་འཛིན་ སྤེལ་ ལེགས་ པས།། ཆོས་གྲྭ་
འདི་ཉིད་དགེ་བར་མཛད།། སྔ་ནས་སངས་རྒྱས་དཔལ་ཏི་ཤྲཱིའི་ལྕམ་གཅིག་བཀྲ་ཤིས་
ལྡན་ཉིད།། དགའ་མགུའི་རྟེན་དུ་མཛད་གྱུར་ཀྱང་།། འདོད་མའི་འབྲས་འབྱིན་
པུ་ཊོ་ནུས་མེད་ནས།། མཁན་པོ་ཤཱཀྱ་སེང་གེའི་གདན་སར། དབ་ཆར་དུ་འཁྲུངས་བའི་ཞང་ཡོན་
ཏན་རྒྱལ་མཚན། དེའི་རྗེས་སུ། དགེར་ཕུར་རྒྱལ་སར་འཁྲུངས་པ། ཀུན་མཁྱེན་གངས་ཁྲོད་པ་ཆེན་པོ།
དེ་རྗེས་བཅུད་ཀྱི་སྦྱིར་འཁྲུངས་པའི་འདུལ་འཛིན་བརྩོན་འགྲུས་རྒྱལ་མཚན་ཏེ། འདི་ཡན་དབེའུ་དཀར་
བོ་བླ་བྲང་དང་། དེའི་ནུབ་ཀྱི་ཚོམས་ལ་འདུ་ཁང་མཛད་སྐད་དོ། ཟུར་དུ་རིགས་སྲས་ཉེ་བར་
སྤེལ།། ལྷ་སྲས་རྡོ་རྗེ་མགོན་པོ་ཞེས།། སྙན་པའི་དྲི་བཞོན་མཐར་སོན་པས།།
ཤིན་ཏུ་ཕྲ་བའི་ལང་ཚོའི་སྐབས།། ལུང་དང་ལག་རྟགས་ཉེ་བར་ཐོབ། ཡབ་
དཔོན་ཆེན་ཡོན་བཙུན་ཆེན་པོ། རྗེ་ཞིང་གཞན་བསྐྱོད་ནས་ཀྱང༌།། ལུགས་གཉིས་སྐྱོང་
ལ་བརྟུལ་ཕོད་པས། སྔར་བཞིན་དབུས་གཙང་དབང་བསྒྱུར་ཞིང་།། སྡེ་བ་དགེ་
འདུན་སྒང་བ། ཆེས་ལུང་བ། ཚོགས་ཆེན་པ། བྱེ་རྫིང་བ། ཞིའི་ཚོགས་ བཏུས་ སྲི་ཞུར་



༄༅།དང་པོ། གང་རིགས་དང་འབྲེལ་བ་ཁུངས་ཀྱི་ལོ་རྒྱུས།
225
མཛད།། ཆོ་རིགས་རབ་གཙང་འཁོན་གྱི་ཡུམ། མ་ཅིག་དཔལ་ལྡན་བཟང་མོ་
ཉིད།། ཁབ་ཏུ་བཞེས་པས་རིམ་བཞིན་དུ།། ལྕམ་སྲིང་དྲུག་གི་འཕེལ་བ་རྙེད།།
དྲུག་མཐར་བྱོན་པའི་མི་ཡི་རྗེ།། མཁྱེན་ཡངས་ནམ་མཁའི་མཐར་སོན་ཞིང་།།
དཔའ་བརྟན་འགྲན་པའི་དཔེ་བྲལ་དེ། པ་སངས་རྒྱུ་སྐར་དབུས་གནས་བཞིན།།
གཞོན་ནུའི་སྐབས་ སུ་ གོང་གི་ལུང་།། སྟག་མགོ་ནོར་བུ་ གསུམ་ པར་བཅས།།
གུའི་གུང་གི་ནི་མཚན་གསོལ་ཞིང་།། གསེར་དམ་ཤེལ་གྱི་ཐོ་ཤུ་སྩལ།། བཅུ་ཕྲག་
གསུམ་གྱི་དགུང་ལོན་ཚེ།། ཐུང་ལིང་ཤི་གྱའོ་ལུང་ལས་ཀ།། ཏ་དབེན་གུ་“ཤི”
ར་མངའ་གསོལ་ཏེ། དྭངས་གསལ་ཤེལ་གྱི་ཐམ་ཀ་གནང༌།། ས་འདིར་སྔར་
བྱོན་ཆོས་གྲྭའི་ནགས།། བཤད་པའི་པད་ཚལ་རབ་རྒྱས་ཏེ། སྨྲ་བའི་རྐང་དྲུག་
དུ་མ་ཡིས།། ཆོས་ཀྱི་ང་རོ་སྒྲོག་པར་མཛད།། དེ་ཚེ་དེ་ལ་བསྟི་སྟང་དུ།། རིན་
ཆེན་ཕུར་མའི་མེ་ཏོག་ཡོན།། དད་པའི་སྙིམ་པས་ལེགས་སྟོབ་པའི།། དགེ་བའི་
བཀའ་སྲོལ་ བཙུགས་ ཞེས་ གྲགས།། དུས་དེར་བློ་ གསལ་ འདུས་ པའི་ མགོན།།
མངའ་རིས་ཡུལ་གྲུར་སྐུ་བལྟམས་པའི། ཕྱོགས་ལས་རྣམ་རྒྱལ་དུས་ཞབས་པ།།
བླ་ཡི་མཆོད་གནས་ཉིད་དུ་བཀུར། རྒྱལ་བའི་གཙུག་ལག་ཀུན་རའི་ཁྱམས།།
དགེ་འདུན་སོ་སོའི་སྤྱིལ་བུ་སོགས།། འཕགས་པའི་ཞིང་དང་དགྲ་བཅོམ་གྱི།།
ཉེར་སྤྱད་དཀའ་བ་མེད་པར་བསྒྲུབས།། འདུ་བའི་སྒོར་གྱུར་རྙེད་པའི་སྲོལ།།
དགེ་བའི་ཞིང་སའི་ལོ་ཏོག་གང་།། སྲིད་མཐར་འབྱུང་བའི་ལེགས་ཚོགས་ཀྱི།།
ཕན་བདེའི་དཔལ་ ཡང་ རྒྱ་ཆེར་བསྐྲུན།། དེ་ཚེ་ཁམས་ཡུལ་འཁྲུངས་པ་ཡི།།
མཁས་གྲུབ་བསོད་ནམས་རྒྱལ་མཚན་པས།། གདན་ས་ཅུང་ཞིག་མཛད་ཅིང་
སླར།། ཕྱོགས་ལས་རྣམ་རྒྱལ་ཉིད་ཀྱིས་བསྐྱངས།། དེ་མཐར་བཀའ་ཡི་ཅོད་
པན་གང་།། བསྟན་པའི་རྒྱལ་མཚན་ལ་གཏད་པས། ཆོས་གྲྭའི་གཞི་འདིར་
ལེགས་སྦྱངས་དེས།། མཁས་པའི་རིང་ལུགས་རྒྱ་ཆེར་སྤེལ།། འདི་ཉིད་ས་སྐྱོང་
གདུང་འཛིན་པའི།། ཆེན་པོའི་དཔལ་དང་རབ་ལྡན་ཞིང༌།། བསྟན་སྲུང་ནག་



226
༄༅བྱུང་པ་རྣམ་རྒྱལ་གྲགས་བཟང་གི་རྣམ་ཐར།
པོ་ཆེན་པོ་ཉིད།། ཞལ་གཟིགས་བྲན་དུ་འཁོལ་ཞེས་གླེང་།། ཏ་དབེན་ཐབས་
མཁས་འཕྲུལ་གྱི་སྒོ།། ཐེག་ཆེན་ཡུམ་གྱུར་ཤེས་རབ་དང༌།། མཉམ་སྦྱོར་སྲས་
མཆོག་ལྕམ་སྲིང་དག ། ལེགས་འཁྲུངས་འཁོན་རིགས་དཔོན་དུ་གྱུར། སླད་
ནས་འོད་ཟེར་སེང་གེ་བའི།། སྲས་མོ་མ་ཅིག་དཔལ་འབུམ་ལ་སྲས་ལྕམ་མིང་སྲིང་དྲུག་
བལྟམས་ ཞིང་།། གཅེན་ ཉིད་ རིན་ ཆེན་ རྒྱལ་ མཚན་དང༌།། དེ་ གཅུང་ནམ་
མཁའ་རིན་ཆེན་ནོ།། གཅེན་ལ་གཞོན་ནུའི་སྐབས་ཉིད་དུས།། དབུས་གཙང་
འཇར་གོར་ལུང་གིས་བསྐོས། སི་ཏུའི་དམ་ཁ་ལེགས་ནོས་ཤིང་།། ཕྱི་ནས་ཆང་
གུའི་ལས་ཀ་ཡང༌།། དཀའ་བ་མེད་པར་ངང་གིས་བྱུང༌།། སྤྱན་རས་གཟིགས་
སྤྲུལ་ཞེས་གྲགས་ཤིང༌། རྡོ་རྗེའི་རྣལ་འབྱོར་མངོན་གྱུར་པས།། རྡོ་ལ་ཞབས་
རྗེས་རབ་བཞག་ལ། སྐུ་གདུང་རིང་བསྲེལ་བློ་འདས་སྤྲུལ། དེ་ལྟའི་གུའི་གུང་
ཆེ་དེ་ཡིས། ཐོག་མར་བཞེས་པའི་མ་ཅིག་ལ།། གུའི་གུང་ཆོས་གྲགས་དཔལ་
བཟང་འཁྲུངས།། འདི་ཉིད་དད་བརྩོན་སྙིང་རྗེར་ལྡན།། རྒྱ་ཧོར་རྒྱལ་པོའི་
རིམ་བཞིན་ལུང་།། སི་ཏུ་ཆང་གུའི་ལས་ཀ་དང་།། རིན་ཆེན་དངུལ་གྱི་དམ་
ཁར་བཅས།། ལེགས་ཐོབ་སྲིད་འདིའི་བདེ་སྐྱིད་བཟུང་། སླད་ནས་གུའི་གུང་
ཆེན་པོའི་ཁབ། སྣེ་གདུང་ལྕམ་གཅིག་དཔོན་མོ་ལ།། ཟླ་བ་རྒྱལ་མཚན་ལེགས་
བལྟམས་ཤིང་།། བརྟུལ་ཞུགས་མཆོག་འཛིན་མཁས་པར་གྲགས།། ཟུར་དུ་བྱོན་
པའི་ལྕམ་གསུམ་གྱི།། ཆུང་མཐའ་རྣམ་པར་གྲགས་དེ་ནི། འཁོན་སྟོན་པུརྩྭ་མོ་
ག་ལའི།། ཡུམ་མཛད་བདེ་ལེགས་བཀྲ་ཤིས་བསྐྲུན།། གཅུང་པོ་འཇམ་དབྱངས་
ཆེན་པོ་གང་། སྔོན་ཚེ་ས་སྐྱ་པཎྜི་ཏའི།། རིམ་གྲོ་བར་གྱུར་བི་ཇི་ཡི།། སྐྱེ་བར་
ཚད་ལྡན་དུ་མས་བསྒྲགས།། ངེས་པའི་ཤེས་པའང་སྐུ་ཚེ་འདིར། ཇི་ལྟའི་སྒོ་
ནས་ས་སྐྱའི་སྲོལ།། དར་ཞིང་རྒྱས་པའི་འབད་རྩོལ་གྱིས།། ཉིན་མཚན་ཡོངས་
སུ་འདའ་བར་གྱུར།། གདན་སར་མཁས་མང་འདུས་པའི་དབུས།། ཆོས་ཀྱི་
འབྲུག་སྒྲ་ལེགས་བསྒྲགས་ཤིང་།། གསེར་ཡིག་བཀའ་ཡི་བསྡུ་བ་དང་།། ཀོན་



༄༅།དང་པོ། གང་རིགས་དང་འབྲེལ་བ་ཁུངས་ཀྱི་ལོ་རྒྱུས།
227
，
ཏིང་གུ་ཤྲཱིའི་བཀའ་རྟགས་ཕེབས།། སྐབས་དེར་ཡབ་དང་གཅེར་གྱི་བཀའ།།
རབ་ལིའི་དབང་དང་རྒྱལ་སྲས་ཀྱི།། རླབས་ཆེན་སྤྱོད་པ་གོང་མའི་ཆེད།། ཉན་
ཐོས་བསླབ་པ་འབུལ་ཆོག་མཛད།། དེ་ཚེ་སྲས་ལྕམ་གསུམ་བསྐྱེད་པའི།། ཐོག་
མ་ནམ་མཁའ་དཔལ་བཟང་པོ།། རབ་ཏུ་བྱུང་ཞིང་ཤེས་བྱའི་གནས།། དུ་མ་
སྦྱངས་མཐར་བདེ་བར་གཤེགས།། གཅུང་པོ་དཔལ་ལྡན་བི་རཱུ་བའི།། རྣམ་
འཕྲུལ་ཆོས་སྐྱོང་མཚན་ལྡན་པ།། ས་སྐྱའི་བླ་ཆེན་མཆོག་གི་སྲོལ།། ཡོངས་སུ་
འཛིན་པའི་ ཁྱུ་ མཆོག་ཉིད།། སི་ ཏུའི་སྲས་མོ་འབུམ་སྐྱོང་སྨན།། གུའི་གུང་
བཙུན་མོར་ལེགས་བསུས་པས།། སྲས་ལྕམ་དྲུག་གི་དཔལ་སྦྱིན་ཞིང༌།། ལོངས་
སྤྱོད་ཛམ་ ལའི་ མཛོད་ ལྟར་ འཕེལ།། ལྷ་སྲས་ མཆེད་ གཉིས་ སྤྲུལ་ པའི་ སྐུར།།
བསམ་བཞིན་སྐྱེ་བར་བྱང་ཆུབ་ཚུལ།། ངོ་མཚར་ཆེ་བའི་མཛད་པའི་འཕྲུལ།།
བརྗོད་པའི་སྒོ་བརྒྱ་རིམ་བཞིན་དབྱེ།།
དེ་ལྟར་བསྡུས་དོན་ལུས་རྣམ་བཞག་གང་རིགས་དམ་འབྲེལ་བ་ཁུངས་ཀྱི་
ལོ་རྒྱུས་རྣམས་བྱེད་ཚིག་ཡང་བའི་དབང་ལས། ཉུང་ངུའི་ཚིགས་བཅད་དུ་
བསྒྲིགས་ནས། གསལ་ཞིང་དཔྱིས་ཕྱིན་པར་བསྡེབས་པའིརྗེས་ཐོག་ཏུ་སླད་
ནས་དོན་གཉིས་པ་ཡན་ལག་རྒྱས་པར་ཕྱེ་བའི་ངག་ཚིག་གི་དབྱིངས་ཆེན་པོར་
འཇུག་པའི་རབ་ཏུ་བྱེད་པ། ཇི་སྙེད་ཀྱི་སྤོབས་པ་ཁྱད་པར་ཅན། རྗེས་སུ་ཐོབ་
པར་ཡང་ཤེས་པར་བྱ་བ་ཉིད་དེ། ཚོགས་གཉིས་ཤར་རིའི་རྩེ་མོར་སོན། ཆོ་
རིགས་བཙུན་ པོའི་ རི་ བོང་ འཛིན།། མཁྱེན་ བརྩེའི་ འོད་ ཀྱིས་ མུན་ པ་ སེལ།།
མཚན་མོའི་མགོན་དེས་སྲིད་འདི་སྲུངས།། རྣམ་མང་སྟོབས་བཅུ་མངའ་བའི་ལྷ།
རྒྱལ་བ་སྲས་ བཅས་ གཅིག་ བསྡུས་ ཞེས།། གྲགས་ པ་ བསམ་ ཡས་ མི་ ཡི་ རྗེ།།
བཟང་ པོའི་ རིང་ལུགས་སྐྱོང་ མཁས་ ཉིད།། གང་ གི་རྨད་བྱུང་རྣམ་ཐར་ གྱི།།
གཟུགས་མཛེས་ མིག་ གི་ བདུད་ རྩི་ ནི། རྣམ་ དཔྱོད་ མེ་ ལོང་ གསལ་ བ་ ལ།།
གསེར་གྱི་རི་མོ་བཀྲ་བ་བཞིན།། བསྔགས་འོས་ཚིག་གི་མེ་ཏོག་ནི།། སྙན་པའི་དྲི་



228
༄༅ཁྱང་པ་རྣམ་རྒྱལ་གྲགས་བཟང་གི་རྣམ་ཐར།
བསུང་འཕྲོ་བ་ཅན།། ཕྱོགས་ཀྱི་བུ་མོའི་རྣ་བ་ཡི། རྒྱན་དུ་གྱུར་པས་བདག་ཡིད་
སྤྲོ།། རྟོགས་བརྗོད་ཆུ་གཏེར་མཐའ་དག་ནི།། བློ་གྲོས་མགྲིན་པའི་ཕུག་ཡངས་
སུ།། ཕྱིན་པར་ནུས་པ་ག་ལ་ཡོད།། ཆ་ཙམ་གྱིས་ཀྱང་གདུང་བ་སེལ།། ཡོན་
ཏན་དྲི་བཟང་མ་ལ་ཡའི། རླུང་གི་ཆ་ཤས་རེག་པས་ཀྱང་།། དད་པའི་སྤུ་ལོང་
ཆེར་གཡོ་ཞིང་།། ལོག་རྟོག་ཚ་བ་རབ་ཏུ་སེལ།། དེང་སང་ཕལ་ཆེར་ལེགས་
བཤད་ལ།། དོན་གཉེར་མེད་ཅིང་ཕྲག་དོག་མེས།། ཡིད་ནི་བསྲེགས་པ་ཁོ་ན་སྟེ།།
སྦྲུལ་གདུག་ གཙེས་ པ་ ཇི་ ལྟ་ ཉིད།། དམ་ པའི་ མཛད་ པ་ ཕུལ་ བྱུང༌ གཏམ།།
དབྱར་སྐྱེས་རྔ་ཐོས་རྨ་བྱ་བཞིན།། རབ་ཏུ་དང་བ་ལྷུར་ལེན་པའི།། སྐལ་བཟང་
རྣམས་ ལ་ ཡིད་ གསོས་འགྱུར།། དེ་སླད་དགའ་ དང་ སྤྲོ་ བའི་ སེམས།། ཕན་
བདེའི་ལྷག་བསམ་སྐྱེད་ཚལ་ལས།།



229
གཉིས་པ། བདག་ཉིད་ཆེན་པོ་འདི་ཉིད་སྐུ་བལྟམས་ཚུལ།
སྙན་ངག་མེ་ཏོག་ལེགས་བཏུས་པ།། གཟུར་གནས་ཡོངས་ལ་མགྲོན་དུ་
སྦྱིན། དེ་ཡང་སྐབས་སུ་བབ་པ། ད་ནི་རིགས་ལྡན་ཆོས་ཀྱི་རྒྱལ་པོ་ཆེན་པོ་ཉིད་
ཀྱི་རྣམ་པར་ཐར་བའི་ཚུལ་ལས་རྗེས་སུ་བསྒྲགས་པར་བྱ་སྟེ། དེའང་སྔར་བཤད་
པ་ལྟར། ཡབ་གུའི་གུང་ཆོས་གྲགས་དཔལ་བཟང་པོ་དང་། ཡུམ་འབུམ་སྐྱོང་
རྒྱལ་མོའི་སྲས་སུ་འཁྲུངས་པའི་ཚུལ་ཡང་ལྕམ་གསུམ་བལྟམས་པའི་རྗེས་ཐོག་ཏུ་
བདག་ཉིད་ཆེན་པོ་འདི་ཉིད་བལྟམས་པར་མཛད་ཅེས་ཐོས་ཏེ། དེ་ལ་གང་དུ་
སྐུའི་སྐྱེ་བ་ཡོངས་སུ་བཟུང་བའི་གནས་ནི། དཔལ་ངམ་རིངས་ཀྱི་རྒྱལ་སྡེ་ཆེན་
པོ། བྱང་ཕྱོགས་ཤམྦྷ་ལའི་འདུན་ས་ཉེ་བར་འཕོས་པའི་བསྟི་གནས་བཀྲ་ཤིས་
པའི་མཚན་མ་དུ་མས་ཡོངས་སུ་བརྒྱན་པའི་འདི་ཉིད་དེ། དེ་ཡང་འདི་སྐད་དུ།
ཤམྦྷ་ལ་ཡི་ཕོ་བྲང་མཆོག ། ས་འདིར་འཕོས་འདྲའི་གྲོང་ཁྱེར་ནི། ཕུན་ཚོགས་
ཡིད་འོང་ལྟ་ན་སྡུག ། ལུགས་གཉིས་དཔལ་འབར་ཡུལ་ལྗོངས་འདིར།། སྙིང་
རྗེའི་ནོར་ རྒྱས་ སྲུབ་ ཐག་ གིས།། བསོད་ ནམས་ ཆུ་ གཏེར་ བསྲུབས་ པ་ ལས།།
ཀུན་གྱི་ ཉེར་ འཚོ་ བདུད་ རྩིའི་ གཏེར།། འཆི་ མེད་ བསྟན་ པའི་ དཔལ་ འདི་
འཁྲུངས།། མདོག་ལེགས་མདངས་བཀྲའི་གཞོན་ནུ་དེ།། ཡིད་འཕྲོག་མིག་གི་
བདུད་རྩི་དང༌། དགེ་མཚན་བྱེ་བའི་དཔལ་འབར་བ།། ས་ཆེན་སྐྱོང་བའི་ཉིན་
བྱེད་ཤར།། དགེ་ལ་སྤྲོ་དང་ཞི་དང་དུལ།། དད་དང་བཟོད་དང་དབང་བོ་རྣོ།།
སྤྱིན་ཕོད་ལ་སོགས་ཐེག་མཆོག་རིགས།། བལྟམས་པའི་སྐབས་ནས་མངོན་སུམ་
གྱུར།། ལེགས་ཚོགས་སློབ་པའི་མ་མའི་ངག ། ཤིས་བརྗོད་འབྲུག་སྒྲ་ཟབ་མོ་ནི།།
ལྷ་སྲས་ཆར་སྡོད་བྱེའུ་ལ།། རྣ་བའི་བདུད་རྩིར་སིམ་པ་སྤྲོས།། འདི་ལྟར་བྱིས་པ་
སྐྱེས་ཙམ་ནས།། ནུ་ཞོ་ལེན་ལ་བརྐམ་པ་ལྟར། སྔོན་གོམས་ཉིད་ལས་ལེགས་



230
༄༅།ཁྱང་པ་རྣམ་རྒྱལ་གྲགས་བཟང་གི་རྣམ་ཐར།
-
-
-
བཤད་ལ།། ཁྱོད་ཐུགས་སྲེད་པ་ངང་གིས་འཕེལ།། ངོ་མཚར་ཤིན་ཏུ་དཔག་
དཀའ་བའི།། རིན་ཆེན་ ལྗོན་ ཤིང་ འཁྲུངས་ པའི་ཚེ། ཤིན་ ཏུ་ གཅེས་ པར་
བསྲུང་བ་ནི།། སྐྱེ་བོ་མཁས་པའི་ཚུལ་ལུགས་ཡིན།། བསོད་ནམས་ར་བ་རབ་
ཡངས་པར།། སྙིང་རྗེའི་ཆུ་ཡིས་རབ་ཏུ་བརླན།། དད་པའི་རྩ་བ་བརྟན་པོ་ཅན།།
རྒྱལ་སྲས་མྱུ་གུ་འཁྲུངས་ཙམ་ན། ཡོངས་འཛིན་སྨྲ་བའི་ཉི་མ་ཡིས།། མཁྱེན་
བརྩེའི་འོད་ཀྱིས་སྐྱོང་བར་མཛད།། སྙན་གྲགས་གསར་བའི་དཔག་བསམ་ཤིང༌།།
སྲིད་རྩེར་ ལས་ ཀྱང་བརྒལ་ བར་ གྱུར།། མཁྱེན་ པའི་ ཡལ་འདབ་རྒྱས་པ་ནི།།
སྲིད་པ་གསུམ་གྱི་ཁྱོན་ཡངས་འདིར།། ཤོང་ངམ་མི་ཤོང་བདག་གི་ནི།། ཐེ་ཚོམ་
ད་དུང་བཟློག་ མ་གྱུར།། སྲིད་ པའི་ མཐའ་ ལས་བརྒལ་བ་ཡི།། བསམ་ཡས་
མཁྱེན་བརྩེའི་རྒྱ་ཁྱོན་དག ། སྲིད་པ་གསུམ་པོ་འདིར་ཤོང་བ།། ཤེས་རིག་ལྡན་
པ་སུ་ཞིག་སེམས།། རབ་དཀར་གྲགས་པའི་མེ་ཏོག་ནི།། ནམ་མཁའི་ཁྱོན་ཀུན་
གང་བའི་རྒྱན།། གདུང་བ་ཡོངས་ལ་གྲིབ་བསིལ་ཅན།། ལུས་ཅན་རེ་བ་སྐོང་བ་
ཡི།། འདི་འདྲའི་དཔག་བསམ་ཤིང་ཆེན་ནི། མཐོང་བས་ཡོངས་འདུའི་ ཨ་
ཤཱཏྠ། ། སྐྱེངས་ནས་ས་ལས་རབ་འཕགས་ནས། ལྷ་གནས་སུམ་རྩེན་བསྙེག་པ་
སྙམ།།
དེ་ལྟར་སྐུ་ན་ཕྲ་བའི་གནས་སྐབས་ཉིད་ན། དཔག་ཏུ་མ་མཆིས་པའི་སྔོན་
བགྲང་བར་མི་སྤོབས་པའི་བསྐལ་པ་རབ་འབྱམས་དུ་མར་བསགས་པའི་དབང་
ལས། ཇི་སྐད་བཤད་པའི་ཐེག་ཆེན་རིགས་ཀྱི་ལེགས་ལམ་མ་ལུས་པ་མངོན་དུ་
གྱུར་ཅིང་། དེ་ཉིད་ཀྱང་རྒྱས་ཤིང་ཡོངས་སུ་སྨིན་པར་མཛད་པའི་དགེ་བའི་
བཤེས་གྱི་མགོན་པོ་ཡང་དག་པས་ཡོངས་སུ་སྐྱོང་བར་མཛད་པ་ཡང་། ཐོག་
མའི་ལམ་སྟོན་ཁོ་ན་ཉིད་དུ་བྱུང་བ་རྣམ་འབྱོར་གྱི་དབང་པོ་གྲུབ་པའི་ས་བརྙེས་
པའི་བྱིན་རླབས་ཟིལ་ཆེན་གྱི་དཔལ་འབར་བ། མ་ཧཱ་ལོ་[ཙཱ]བ་བྱང་ཆུབ་རྩེ་
མོའི་ཞབས་དང་། རང་རིགས་ཀྱི་གདུང་གི་ཐིག་ལེ་འཛིན་པ་མཁས་གྲུབ་བསྟན་
པའི་རྒྱལ་མཚན་པ་དང་། དེའི་སེང་གེའི་ཁྲི་ལ་མངོན་པར་དབང་བསྐུར་བར་



༄༅།གཉིས་པ། བདག་ཉིད་ཆེན་པོ་འདི་ཉིད་སྐུ་བལྟམས་ཚུལ།
231
མཛད་པའི་རྒྱལ་ཚབ། མཁན་ཆེན་ཟླ་མགོན་ ཤེས་ རབ་ པའི་ དྲུང་ སོགས་ལ།
དམ་པའི་ཆོས་ཀྱི་དགའ་སྟོན་བདུད་རྩིའི་སྐྱེས། དང་པོའི་ཚེས་ཀྱི་ཟླ་བ་ལྟ་བུའི་
ལེགས་བྱས་ཉིན་རེར་ཡང་འཕེལ་བ་འཛིན་པའི་སྒོར་གྱུར་པ་ཇི་སྙེད་པ་ཡང་།
ཡང་དང་ཡང་དུ་ནོད་པར་མཛད། དེ་ནས་དགུང་ལོ་བཞི་ལྔ་བཞེས་དུས། མོ་
བོན་གྱི་ངག་གི་དབང་ལས་དགུང་རྟའི་ཟུར་ལ་འཛེམ་པའི་སྟབས་ཀྱིས་ལྷོའི་ས་
འཛིན། བསྐྱེད་མའི་ཕོ་བྲང་ག་ལ་བ་དེར་ཕེབས་ནས་བཞུགས་ཞེས་གླེང་ལ།
བསླབ་པར་བྱ་བའི་གནས་ཀྱང་ཀློག་ཡིག་སོགས་འཇུག་སྒོར་གྱུར་པའི་བགྱི་བ་
མཐའ་ཀླས་པ་ཐམས་ཅད་ལ་སློབ་དཔོན་གྱི་གོ་འཕང་རིང་མོ་མ་ལོན་པར་མངོན་
དུ་མཛད་ཅེས་གྲགས་སོ།།
སྐྱེ་བ་སྐྱེ་བ་དུ་མའི་སྔོན། ལེགས་བསགས་ལེགས་སྤྱད་བྱེ་བའི་མཐུས།།
དུས་འདིར་དུས་གསུམ་ཤེས་བྱའི་གནས།། ཇི་ལྟ་ཇི་སྙེད་ངང་གིས་གཟིགས།།
ཕྱི་རོལ་དྲང་སྲོང་གཡོ་སྒྱུ་མཁན།། རྫུས་ཏེ་སྐྱེ་བའི་མངོན་རློམ་ཅན།། དེ་སྤྱོད་
ལས་བཟློག་མི་ཡི་དབང་། ཟླ་བཟང་ཇི་བཞིན་མངལ་ལས་བལྟམས།། ཁྱོད་སྐུ་
ཡོན་ཏན་གྱིས་ལྕི་བ།། གང་གི་ཁུར་དུ་ལོངས་མིན་མོད།། ཟླ་བཅུ་ལུས་ལ་འཛིན་
ནུས་པའི།། ཨ་མ་ཁྱོད་ཡུམ་ངོ་མཚར་རྨད། ས་བཅུའི་རྒྱལ་སྲས་ཉེར་བལྟམས་
པ།། ཆུ་བུར་མིག་གིས་མ་མཐོང་བར།། མུ་ཅོར་མོ་བོན་ངག་ཉན་ཏེ༎ ས་ཡི་
དབང་ཕྱུག་ ཕྱོགས་ མཐར་བསྐྲད།། ཀྱི་ཧུད་ མངོན་ ཤེས་ ཀྱིས་ འཕོངས་ པའི།།
བྱིས་པའི་བློ་ཅན་ཕ་མ་དག ། སྐྱེད་དང་སྐྱེད་མའི་ཟོལ་གྱིས་ནི།། ཡུལ་མཆོག་
དག་ལ་ བཀུར་ མི་ བྱེད།། གཟི་ འོད་ ལྷ་ བུའི་ དཔལ་ འཕྲོག་ ཅིང་།། གསུང་
དབྱངས་དྲི་ ཟའི་ ངག་ གནོན་ ལ།། གང༌ ཐུགས་ ཚངས་ པའི་ དཔེར་ མིན་ པ།།
འདི་འདྲ་སྲིད་འདིར་ག་ལ་རྙེད།། པདྨ་དཀར་འཛིན་ལྷ་སྲས་ཀྱིས།། ཅོད་པན་
མཐིང་སྔོན་རལ་བའི་ནགས།། ཞབས་སེན་འོད་ཕུང་གིས་འགེབས་པ། འོད་
དཔག་མེད་མགོན་ཉིད་ལས་སུ།། དེ་ལྟ་ན་ཡང་གྲུབ་པའི་རྗེ།། བྱིན་རླབས་ཟིལ་
ཆེན་རབ་འབར་བའི།། བྱང་ཆུབ་ཐུགས་ཅན་ལོ་ཙ་[ཙཱ]བ།། གུས་པའི་གཙུག་



232
༄༅།།བྱང་པ་རྣམ་རྒྱལ་གྲགས་བཟང་གི་རྣམ་ཐར།
རྒྱན་རྩེ་མོར་མཆོད།། གང་གི་རང་བཞིན་མི་དཔོགས་པས།། རྟོག་དཔྱོད་བློ་ཡི་
ཡུལ་འདས་ཀྱང་།། མ་བསྒྲིབས་མཁྱེན་པའི་གཟུགས་བརྙན་ནི། སྦས་ཀྱང་ས་
ལེར་སྣང་བ་ཉིད། བློ་གྲོས་མིག་ལྡོངས་གང་དག་གིས།། ཞབས་པད་བསྟེན་
ཀྱང་མ་མཐོང་མོད།། བདག་ཅག་དད་པའི་རྒྱ་མཚོ་ཆེར།། ཡོན་ཏན་རྒྱུ་སྐར་
བགྲང་ཡས་འཆར།། ཐུགས་རྗེ་རབ་གསལ་ཟླ་བ་གང་།། མཁྱེན་རབ་ཉི་མ་འོད་
འབར་བ།། ཁྱོད་ཐུགས་དྲི་མེད་ནམ་མཁའ་ལ།། ལྷན་ཅིག་གནས་པ་རྨད་དུ་
བྱུང༌།། ཁྱོད་ཀྱི་གྲགས་པའི་དྲི་བཞོན་ནི། ཁོར་ཡུག་རི་བོའི་ཁོང་དུའང་རྒྱུ།
ནམ་མཁའི་ཕ་རོལ་བརྒལ་ལམ་ཅི།། ཡིད་ནི་ཁྱོགས་ལ་འཕྱང་མོ་ཡུག ། མཁའ་
ལ་མཐའ་ནི་ཡོད་མིན་ལ།། དེ་ཡི་ཕ་རོལ་ག་ལ་འགྲོ། སྙན་གྲགས་མཐའ་ཡང་
ཡོད་ཡིན་པས། དེས་ན་དེ་གཉིས་ཕན་ཚུན་མཉམ།། གཞོན་ནུའི་སྐུ་ཅན་རྒན་
པོའི་ཐུགས།། བྱིས་པའི་གཟུགས་འཛིན་མཁས་པའི་ཕུལ།། སེམས་ཅན་ལུས་
ཅན་རྫོགས་སངས་རྒྱས། མ་འདྲེས་སྟོན་པའི་དཔེར་གྱུར་ལགས།།
དེ་ནས་སླར་ཡང་། རང་གི་ཕོ་བྲང་བཀྲ་ཤིས་དང་བདེ་ལེགས་ཀྱི་བྱིན་
མངོན་པར་ཕེབས་པའི་ཕུན་སུམ་ཚོགས་པའི་འདུ་གནས་ཆེན་པོའི་ཡབ་དང་
ཡུམ་གྱི་ཞབས་ཀྱི་པདྨོའི་ཆུ་མཚོ་ཆེན་པོ་དེར་བྱོན་ཏོ། བྱང་ཕྱོགས་སྐྱིད་པའི་
ལྡུམ་ར་ ཉམས་ དགའ་ འདིར།། ཨུ་ དུམ་ མེ་ ཏོག་ མཁྱེན་ བརྩེའི་ འདབ་ སྟོང་
འཁྲུངས།། རྫུན་སྐྱོ་ཕྲ་མའི་རླུང་ གིས་ བསྐྱོད་བྱས་ པས།། ལྷོ་ཕྱོགས་ནགས་
མཐའི་ངོགས་སུ་རེ་ཞིག་བྱོན། སྣ་ཚོགས་མདངས་བཀྲའི་མེ་ཏོག་བྱེ་བ་བརྒྱས།།
དཔེ་ཟླའི་འོས་མིན་རྒྱལ་བའི་མེ་ཏོག་དེ།། མངོན་མཐོའི་ལེགས་སྨོན་ཚོགས་
གཉིས་ལག་པའི་རྩེས།། སླད་མའང་བསྐྱེད་མའི་བསོད་ནམས་དཔལ་དུ་སྦྱིན།
ལྟོས་ཤིག་མིག་ཅན་རྣམ་དཔྱོད་དཀྱུས་རིང་དག ། མཛེས་སྡུག་མེ་ཏོག་འདི་འདྲ་
ལྷ་ཡུལ་དཀོན།། སངས་རྒྱས་འཇིག་རྟེན་བྱོན་པའི་བརྡ་སྤྲོད་མཁན།། མདངས་
གསལ་འདབ་སྟོང་ཀླུ་རྒྱལ་ལྗོངས་ནའང་ཅི།། གྲགས་ཆེན་སྟོན་པ་འབྱོར་ཚེ་
འདྲེས་བྱས་ཀྱི།། སྣང་བརྙན་མེ་ཏོག་གསར་པས་མགུ་སྐྱེད་ན།། མཁྱེན་རྟོགས་



༄༅།གཉིས་པ། བདག་ཉིད་ཆེན་པོ་འདི་ཉིད་སྐུ་བལྟམས་ཚུལ། _233
གཉིས་ལྡན་ རང༌ ཤར་ འདུས་མ་བྱས།། ཆོས་དབྱིངས་གདོད་མའི་པུཥྛ་ཨེ་ མ་
མཚར།། དེ་ནས་དགུང་ལོ་བཅུ་ཙམ་བཞུགས་སྐབས། ནུབ་གཅིག་གི་མཚན་
ལམ་ན། ངམ་རིངས་ཀྱི་གཙང་ཁང་སྟེང་ལ་བསྐོར་བ་མཛད་ཀྱིན་འདུག་པ་ལ།
གཙང་ཁང་གི་ཤར་སྐྱིད་ཕུག་གི་ནུབ་སྐྱའི་སྤང་སྐྱའི་རྩིག་སྲུབས་ན་སྨྱོན་གྱི་སློབ་
དཔོན་པདྨ་སྒྱུ་བ་བཞུགས་པ་གཟིགས། དུང་གཅིག་ཕྱག་ཏུ་སྩལ་བའི་ཐུགས་
ཉམས་དང༌། སྐུ་ མི་ ཆུང་ ལ་ རྩིག་ སྲུབས་ མི་ ཆེ་ བའི་ སྣང་ སྟོང༌ ཟུང་ འཇུག་
དབྱིངས་དང་ཡེ་ཤེས་གཉིས་མེད། རྡུལ་གཅིག་སྟེར་ན་རྡུལ་སྙེད་དམ། སྐྲ་ཙམ་
ཁྱོན་ལ་དུས་གསུམ་ཚད་སྙེད་ཀྱི་ཚུལ་གྱིས་ཏིང་ངེ་འཛིན་རྩོལ་མེད་དུ་དགོངས་
པའི་ལེགས་བྱས་རྙེད་སྐད་དོ།། འཇམ་དབྱངས་ཆེན་པོའི་དྲུང་དུ་ཡང་དབུ་མའི་
ལུགས་ཀྱི་ཆོ་གའི་སྒོ་ནས་ཐེག་མཆོག་བྱང་ཆུབ་ ཏུ་ཐུགས་བསྐྱེད་པ་གནང་ལ།
ཕྱིས་སྐུ་ནར་སོན་པའི་སྐབས་མདོ་ལས་བཤད་པའི། བྱང་ཆུབ་སེམས་དཔའ་
ནམ་མཁའི་སྙིང་པོ་ལ་གསོལ་བ་འདེབས་པའི་སྒྲུབ་པ་ཐུགས་ཉམས་སུ་བསྟར་
བས། འཇམ་དབྱངས་ཆེན་པོའི་རྣམ་པར་བསྟན་ནས་དབུགས་དབྱུང་མཛད།
ཅེས་འབྱུང་བས་རྒྱལ་སྲས་ནམ་མཁའི་སྙིང་པོའི་རྣམ་པར་འཕྲུལ་བར་མཚན་
མཐུན་པའི་དཔེས་བསྟན་པའམ། སེམས་བསྐྱེད་པའི་སློབ་དཔོན་དུ་གྱུར་པའི་
དབང་གིས་ ཡིན་ནམ་ སྙམ་ པའི་ ཡིད་དཔྱོད་སྐྱེས་ སོ།། འཇམ་ དབྱངས་ནམ་
མཁའ་རིན་ཆེན་ པའི་ཉེར་ལེན་ གྱིས་རྐྱེན་མཛད་ནས་ ལྷོའི་ ཤེལ་དཀར་ནས།
ཆོས་རྗེ་ཐམས་ཅད་མཁྱེན་པ་སྤྱན་དྲངས། ངམ་རིངས་ཀྱི་ཆོས་གྲྭ་འདི་ཉིད་ཀྱི་
རྩོད་པའི་ཁྱུ་མཆོག་མང་པོའི་དབུས་སུ་ སེངྒེའི་ང་རོ་སྒྲོག་པར་མཛད་པའི་ཚེ།
ཐོག་མའི་བཀའ་འབྲེལ་གསན་ཞིང་། གཞན་ཡང་སྐབས་དེར་དཀའ་ལྔ་བ་
དཔལ་འབྱོར་ཤེས་རབ་ཅེས་པའི་བྱང་ཆུབ་སེམས་དཔའ་ཆེན་པོ་དེ་ཉིད་དང་།
དེའི་ཡང་གདན་སར་གྱུར་པའི་མཁན་ཆེན་རིན་ཆེན་དཔལ་བཟང་པོ་གཉིས་
ལའང་བཀའ་འབྲེལ་ལེགས་པར་གསན་ལ། མཁས་གྲུབ་སེང་གེ་རྒྱལ་མཚན་པ།
བློ་ལྡན་ན་བཞུགས་དུས་མཇལ་བ་ལ་ཕེབས། བདེ་མཆོག་གི་དབང་ཞིག་གི་



234
༄༅ཁྱང་པ་རྣམ་རྒྱལ་གྲགས་བཟང་གི་རྣམ་ཐར།
གསོལ་བ་བཏབ་བས་བཀའ་གནང་བྱུང༌། དེ་ནུབ་མནལ་ལམ་དུ་ངམ་རིངས་ཀྱི་
སྒོ་གསུམ་གྱི་ཚོམས་དེ་ན་བསྐོར་བ་མཛད་ཀྱིན་འདུག་པ་ལ། ཌཱ་མ་རུ་ཞིག་སྒྲ་
སྒྲོག་གིན་འཕུར་བྱུང་བ། ཚོམས་ཀྱི་སྒོ་ཆུང་ཉིས་རལ་མ་དེ་ན་ཕར་སོང་བས་
ཕྱག་གིས་བསྙབས་པས་ཟིན་ནས། ཐིགས་ཁང་གི་སྟེང་དུ་ཕེབས། བསྐོར་བ་
མཛད་ཅིང་འཁྲོལ་བ་གནང་བ་རྨིས་པ་རྗེ་དྲུང་གི་སྙན་དུ་ཞུས་པས། དེ་མནལ་
ལམ་བཟང་པོ་ཡིན། དབང་དེ་ཡོང་བ་བྱེད་ཀྱང་ད་རེས་ནི་སྟབས་ཀ་མི་འགྲིག་
པར་འདུག་གསུངས་ནས། ལོ་འགའ་འགྱངས་ཞེས་གྲགས་ལ་སླད་ནས་ལྷ་རྩེར་
བཞུགས་པའི་དུས་ ཤིག་ ཕོ་བྲང་དུ་མཁས་གྲུབ་ སེང་གེ་ཕེབས། བཅོམ་ལྡན་
འདས་དུས་ ཀྱི་འཁོར་ལོའི་དཀྱིལ་ འཁོར་ ཡོངས་ སུ་ རྫོགས་ པ་ བཞེངས་ ནས།
སྤྱན་འདྲེན་རྐང་བཙུགས་གནང་སྟེ། ཡབ་སྲས་ལྷན་དུ་དབང་གི་བགྱི་བ་མཐའ་
དག་ཡོངས་སུ་རྫོགས་པར་མཛད་ནས། སྔར་གྱི་མནལ་ལམ་གྱི་ཚུལ་ཕུལ་བ་མ་
བསྙེལ་བར། ན་ནིང་གི་དྲུང་གི་མནལ་ལམ་དུ་བྱུང་བའི་ཌམ་རུ་དེ་བདེ་མཆོག་
གི་ཌ་མ་རུ་ཡིན་སྙམ་ཡང་མིན་པར་འདུག དུས་ཀྱི་འཁོར་ལོའི་ཌ་མ་རུ་རུ་
འདུག་གོ་གསུངས། མཁས་གྲུབ་སེངྒེ་བ་ཉིད་ཀྱིས། ཕྱག་ཌཱ་རྒྱུན་བཞེས་དེ་
གནང་ངོ༌།། དེ་དག་ལ་འདི་སྐད་ཅེས། གཞོན་ནུ་བྱིས་པའི་ཚུལ་འཛིན་ཉིད་
ནས་སྔོན། རྒྱ་ཆེན་བསགས་པའི་སྒྱུ་འཕྲུལ་ཟློས་གར་ནི།། པྲ་ཕབ་སྣང་བའི་
གཞོམ་མེད་རི་མོ་ཅན།། གདོད་མའི་སྣང་བརྙན་ལྷུན་གྲུབ་མཆོག་ཏུ་གཟིགས།།
པདྨ་ལས་འཁྲུངས་པདྨ་སཾ་ བྷ་རྗེས།། དུང་དཀར་ནཱ་དའི་རང་སྒྲ་སྒྲོགས་པའི་
དུང་།། ཕྱག་གི་ཡལ་གས་གང་གི་ཕྱག་སོར་རྩེར།། ཡོངས་སུ་སྩལ་ཚེ་ཡོངས་སུ་
དགྱེས་པ་ཐོབ། ཆ་མེད་རྡུལ་ཕྲན་གཞོན་ནུར་སྟོང་གསུམ་གྱི།། མཛེས་སྡུག་
དཔའ་པོས་འཁྱུད་པའི་མཉམ་སྦྱོར་གཟུགས།། ཡེ་ཤེས་སྤྱན་གྱིས་གཟིགས་པའི་
དེ་མ་ཐག ། སྲིད་ཞི་མཉམ་ཉིད་ཕྱག་རྒྱའི་བདེ་ཆེན་རྙེད།། ལས་དང་ཡེ་ཤེས་
ཕྱག་རྒྱའི་ཡུལ་མིན་པའི།། ཕྱག་རྒྱ་ཆེན་མོའི་བདེ་མཆོག་བརྙེས་པའི་སྐུ། བཅུ་
ཕྲག་དགུང་གི་ན་ཚོད་འཛིན་པའི་གཟུགས།། སྤྲུལ་པའི་བུ་ཆུང་རྒྱལ་བའི་མྱུ་གུ་



༄༅།གཉིས་པ། བདག་ཉིད་ཆེན་པོ་འདི་ཉིད་སྐུ་བལྟམས་ཚུལ།
235 །
ལགས། འཇམ་དབྱངས་གྲུབ་རིགས་ནམ་མཁའི་སྙིང་བོ་ལས།། རིན་ཆེན་བྱང༌
ཆུབ་མཆོག་ ཏུ་ཐུགས་བསྐྱེད་ཅིང་།། རྒྱལ་སྲས་བསླབ་པའི་སྤང་བླང་ གསེར་
འགྱུར་རྩིས།། རྣམ་མང་དཔེ་ཡིས་རྗེས་དཔག་བགྲང་ཡས་དགོངས།། ཨ་ལ་ཅི་
བྱས་དགེ་བའི་ཐབས་མཁས་འཕྲུལ།། བོ་དྷི་ས་ཏྭའི་ཤིང་རྟ་བླ་ན་མེད།། ཀ་རུ་
ཎི་ཀ་འགྲོ་ལ་རབ་བརྩེའི་ཕུལ། གང་གི་མཁྱེན་པའི་ཡུལ་དུ་བདག་གིར་མཛད།།
ཀླུ་ཡི་ མེ་ ཏོག་ སེང་ གེ་ རོལ་ བའི་ གནས།། སྒྲུབ་ པའི་ སྨན་ ལྗོངས་ རྒྱལ་ བས་
བསྔགས་པའི་གནས།། མཚན་ལྡན་སྙིང་པོའི་རྣལ་འབྱོར་སྤྱོད་ པའི་ སྤོ།། བློ་
ལྡན་རི་བོའི་བསྟི་གནས་གང་དེར་བྱོན།། སེང་གེའི་ཞལ་ ཅན་མཁའ་འགྲོའི་
དབང་མོ་ཆེ།། ཆོས་ཀྱི་སྒྲོན་མས་རྒྱལ་བ་གཉིས་པའི་མགོན།། ཀླུ་སྒྲུབ་སྙིང་པོའི་
སྐྱེ་བར་ལུང་བསྟན་པའི།། མཁས་གྲུབ་མཚན་མཆོག་ལྡན་པའི་སྤྱན་སྔར་སོན།།
འཇམ་གཉེན་ཨུཏྤལ་འདབ་བཟང་རྩིབས་སྟོང་གིས། འཁོར་ལོའི་རི་མོས་སྤུད་
པའི་ ཕྱག་ ཟུང་ དག ། མཉམ་ སྦྱོར་ སོར་ མོས་ བཅིངས་ པ་ རལ་ བའི་ རྩེར།
ཡོངས་སུ་བསྟོད་དེ་དམ་པའི་ཞབས་པད་བསྟེན།། ཀ་ལ་པིང་ཀའི་གསུང་སྙན་
དུ། དབང་གི་བགྱི་བས་རྗེས་སྐྱོང་ཞེས།། རྗེ་ཡི་སྒྲ་འཛིན་ལམ་ཞུགས་ནས།།
བདེ་གསལ་མི་རྟོག་ཁྱིམ་དེར་སོང་།། གནས་སྐབས་བྱིས་བློ་འཁྲིད་པའི་ལམ།།
བྱམས་དང་སྙིང་རྗེའི་གཞུང་བཟང་གིས།། རྒྱུ་ཡི་ཐེག་པའི་སྒྲ་དབྱངས་དག །
དཀའ་བ་མེད་པར་སྒྲོགས་བགྱིད་མོད།། མཁའ་འགྲོ་གདུག་པའི་ཁ་རླངས་ཀྱིས།།
ཉེ་བར་སྦགས་པའི་ཡིད་བཞིན་ནོར།། འདོད་དགུའི་དབང་གི་རྒྱལ་པོ་དེ། ཅི་
དགར་ སྤྱོད་ ལ་ རྡོ་ མི་ ཐོགས།། དང་ བའི་ གདེངས་ ཀའི་ འཕུར་ ལྡིང་ ཅན།།
བསོད་ནམས་ རྒྱ་ མཚོའི་ དབུས་ གནས་ པ།། ས་ སྐྱོང༌ ཀླུ་ རྒྱལ་ ཁྱོད་ ཉིད་ ལ།།
དབང་གི་ནོར་བུ་གཙུག་ཏུ་སྦྱིན།། བཀའ་ཡི་འབྲུག་སྒྲའི་སྒྲ་དབྱངས་དེ།། ཐོས་
ཚེ་མོས་པའི་གཙུག་ཕུད་ཅན།། གུས་པའི་སྤུ་ལོང་ཆེར་གཡོས་ནས།། ཡིད་བདེ་
སྤྲོ་དགའི་མཛེས་གར་བསྒྱུར།། དེ་ཚེ་མངོན་མཐོའི་དཔའ་གྱིས་བསྐྲུན་པའི་དར་
ཟབ་འབོལ་གདན་ཡངས་པའི་དབུས།། ཟུང་འཛིན་སྣང་བའི་ལས་རླུང་རྒྱུ་བདྷུ་
-



236
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
ཏིར་ཞུགས་པའི་རྩེ་དགའ་ལས།། ཐོགས་མེད་ནམ་མཁའི་བྱ་ལམ་ཡངས་པར་
སྟོང་ཉིད་སྒྲ་སྒྲོགས་ཊཱ་མ་རུ། མྱུར་མགྱོགས་དེ་ནི་སྐལ་བཟང་ཕྱག་གིས་དངོས་
གྲུབ་རྟེན་དུ་ཡོངས་སུ་བཞེས།། དེ་ལྟའི་རང་བཞིན་མངོན་སུམ་པའི། གནས་
དོན་དམ་པ་ལ་བསྙད་པས། ཨེ་མ་ཧོ་སྐལ་ལྡན་ཁྱོད་ཀྱི་ཡིད།། རེ་བའི་ཆ་ཤས་
གང་བར་བགྱིད།། དེ་མཐར་ཡུན་རིང་བཏང་སྙོམས་ཞུ་བའི་དབྱིངས། ཡེ་
ཤེས་སྤྱན་ཡངས་གཟིགས་པ་རྒྱ་ཆེན་དག ། འགྲོ་དོན་དུས་ལས་ཡོལ་པར་མི་
སྤྱོད་དེ།། ཕྱི་ནང་རྟེན་འབྱུང་ནམ་ལངས་ཉི་ཤར་ཚུལ།། སླད་ནས་ཕོ་བྲང་རི་
བོའི་རྩེར།། དུས་ཀྱི་འཁོར་ལོའི་དཀྱིལ་འཁོར་སྤྲུལ། སྤྱན་འདྲེན་བཀའ་ཡི་བྱ་
མ་རྟས།། ལྷ་ཡི་ཁང་བཟང་རྩེ་ནས་དྲངས།། ཆོས་རྒྱལ་གུའི་གུང་ཆེན་པོ་དང༌།།
ཡབ་སྲས་ལྷན་ཅིག་སྨིན་པར་མཛད།། དེ་ཚེ་སྔར་གྱི་མནལ་ལམ་ལ།། ཐེ་ཚོམ་
མདུད་བཀྲོལ་རྗེས་ལུང་བསྟན།། ཞེས་སོ།། ཡང་སྨྲས་པ། དྷུ་ཏིའི་དབྱིངས་སུ་
ཉི་ཟླ་ སྡོད་ མནན་ནམ་ མཁའི་རྣལ་འབྱོར་བི་རཱུ་ བ།། བདེ་ མཆོག་ འཁོར་ ལོ་
བརྩོན་པས་བསྒྲུབས་ཀྱང་དགྱེས་པ་རྡོ་རྗེའི་དངོས་གྲུབ་བརྙེས།། མནལ་ལམ་སྒྲ་
སྒྲོགས་ཌཱ་མ་རུ་ཡང་བདེ་མཆོག་ལས་གཞན་དུས་འཁོར་ལོ།། ཇི་བཞིན་གཟིགས་
པའི་སྤྱན་གྱིས་ཉེར་འཚོ་རྫུན་བྲལ་བདེན་པའི་མཐུ་དང་ལྡན།། ཕྱི་ནས་དུས་ཀྱི་
འཁོར་ལོའི་རིང་ལུགས་པ།། པད་དཀར་ཞལ་ལུང་འབྱེད་ལ་འགྲན་བྲལ་བའི།།
རྟོན་པ་བཞི་ལྡན་ཤིང་རྟའི་སྲོལ་ཆེན་པོ། འཆད་རྩོད་རྩོམ་པས་བསྟན་པ་རྒྱས་
པར་མཛད། དེང་སང་བློ་ཆུང་རང་བློའི་རྩལ།། ཡིག་དོར་འགོད་པའི་ཡི་གེ་བ།།
པད་དཀར་ཞལ་ལུང་ པད་དཀར་གྱི། རིང་ལུགས་དག་ལས་ རིང་དུ་སྤྱོད།།
པདྨ་དཀར་པོའི་མཚན་མཆོག་དོན་ལྡན་པ།། པདྨ་རྒྱས་པས་ སྤུད་པའི་ཁྲིད་
བཀོད་ཀྱི༎ པདྨ་བརྩེགས་པའི་ངོགས་དེར་ཕྱག་བགྱིད་ན། པདྨའི་འདབ་ལྟའི་
ཞབས་ཟུང་སྤྱི་བོར་སྩོལ། སངས་རྒྱས་ཐམས་ཅད་ངོ་བོ་གཅིག ། རྣམ་པ་ཐ་
དད་གདུལ་བྱའི་ངོར།། རང་རང་ལས་ཀྱི་སྐལ་ལྡན་ལ།། དེ་དེ་དངོས་གྲུབ་ལྷ་
ཡིན་ནོ།། ཞེས་བྱ་བ་ཡང་བར་སྐབས་ཀྱི་ཚིགས་སུ་བཅད་པའོ།།



༄༅།གཉིས་པ། བདག་ཉིད་ཆེན་པོ་འདི་ཉིད་སྐུ་བལྟམས་ཚུལ།
237
དེ་ནས་ཆོས་ཀྱི་རྒྱལ་པོ་ཉིད་དགུང་ལོ་བཅོ་བརྒྱད་ཙམ་བཞེས་པའི་སྐབས།
འཛམ་གླིང་བསྟན་པའི་མངའ་བདག་དཔལ་ས་སྐྱ་པ་འཁོན་སྟོན་ཀུན་དགའ་
བཀྲ་ཤིས་རྒྱལ་མཚན་དཔལ་བཟང་པོའི་ཞལ་སྔ་ནས། རྒྱ་ནག་གི་ཕོ་བྲང་ཆེན་
པོར་ཏའི་མིང་རྒྱལ་པོའི་སྤྱན་སྔར་ཕེབས་སྙམ་པ་དགོངས་ཚེ། དགུང་ལོ་མཐོན་
པོར་སོན་པ་དང༌། ཡུལ་ཐག་རིང་ཞིང་། ལམ་བགྲོད་དཀའ་བའི་དབང་ལས།
ཆོས་རྒྱལ་གུའི་གུང་ཡབ་སྲས་ཀྱིས་ནན་བསྐྱེད་ཀྱིས་མི་ཕེབས་པར་གསོལ་བ་རྩེ་
གཅིག་ཏུ་བཏབ་པས། བར་ཆད་ཀྱི་ཡུལ་ཐམས་ཅད་སྤངས་པའི་རྣལ་འབྱོར་
ཆེན་པོའི་གནས་མངོན་སུམ་དུ་མཛད་པའི་ཡེ་ཤེས་གཟིགས་པའི་དབང་ལས།
དཀའ་བར་བྱ་བ་ཅི་ཡང་མེད་པར་མྱུར་བ་ཉིད་དུ་འཁོར་ནས་ཡོང་ཞེས་ལུང་
བསྟན་ཏེ། ལམ་ན་གནས་པའི་སྐལ་བ་དང་ལྡན་པའི་གདུལ་བྱ་དག་ལ། དགེ་
བའི་རྩ་བ་རྒྱ་ཆེར་བསྐྲུན་བཞིན་དུ་འཕྲིན་ལས་ཀྱི་ཆུ་བོ་ཆེན་པོའི་གཞུང་ལམ་ལ་
བརྟེན། བརྩོན་པའི་གྲུ་གཟིངས་མིག་འགྱུས་ཀྱི་ཚུལ་གྱིས་བསྐྱོད་དེ། མ་ཧཱ་ཙི་
ནའི་གྲོང་ཁྱེར་ཆེན་པོར་བསྐྱོད་ལམ་བདེ་བར་ཕེབས། ཆོས་ཀྱི་རྒྱལ་པོ་ཏའི་མིང་
གིས་ཀྱང་གཙུག་གི་ནོར་བུར་བཀུར། ཇི་ལྟར་བཞེད་པའི་དོན་མཆོག་དམན་ཅི་
དང་ཅི་མཆིས་པ་དག་ཀྱང་བཀའ་སྩལ་ཇི་བཞིན་དུ་བསྒྲུབས་ཏེ། སླར་ཡང་བོད་
ཡུལ་གྱི་རྡོ་རྗེ་གདན་དཔལ་ལྡན་ས་སྐྱའི་སྤོ་ཉིད་དུ་སེང་གེ་རྣམ་པར་རྩེ་བའི་ཚུལ་
གྱིས་འཇིགས་པ་མེད་པར་འཁོད་ཅིང་ཐེག་ཆེན་ཆོས་ཀྱི་རྒྱལ་པོ་ཞེས་ཆེད་དུ་
བརྗོད་པའི་མཚན་དང་བཅས་ལྷའི་དཔལ་གྱིས་མངོན་པར་མི་བསྐྲུན་པ་ལྟ་བུའི་
དགེ་མཚན་གྱིས། དུས་ཡུན་རིང་མོར་དུབ་ཅིང་ངལ་བའི་ཡིད་ཅན་མཐའ་ཡས་
པའི་ཡིད་ཀྱི་ རེ་བ་བསྐང་ ཞིང་། སླད་ནས་ དཔལ་ སའི་དབང་ ཕྱུག་ གི་ བསྟི་
གནས་ཉིད་དུ་ཡང་ཞབས་པད་བཀྲ་ཤིས་པའི་རྟགས་ཀྱིས་ཉེ་བར་བཅགས་པའི་
སྐབས་དང་མཐུན་པར་ཆོས་རྒྱལ་ཡབ་སྲས་ལ་ཏའི་མིང་རྒྱལ་པོའི་ལུང་རྣམས་
རིམ་པར་སྩལ་ཏེ། ཆོས་རྒྱལ་ཆེན་པོའི་ཡབ་ཆོས་གྲགས་དཔལ་བཟང་པོ་ལ་ཆང་
གུའི་གུང་གི་ལས་ཀ་དངུལ་གྱི་དམ་ཁ་དང་། རིགས་ལྡན་ཆེན་པོ་ཉིད་དགུང་ལོ་



238
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
ཉི་ཤུ་བ་ཏའི་སི་ཏུའི་ལས་ཀ་དངུལ་གྱི་དམ་ཁ་དང་། ཆོས་རྒྱལ་དཀོན་མཆོག་
ལེགས་པ་ལ་མིང་ལྷུའི་ཚུ་གྱུན་དབུས་གཙང་དུ་ཤིའི་ ཟིའི་དྲེ་ཧོས་ཀྱི་ལས་ ཀ་
དངུལ་ཀྱི་དམ་ཁ་དང་བཅས་བ་གནང༌། སྤྱི་དང་ཁྱད་པར་གྱི་ལེགས་བྱས་མ་
ལུས་པ་ཡར་ངོའི་དཔལ་དུ་རྒྱས་ཤིང་རྣམ་པར་འཕེལ་བར་གྱུར་པ་ཉིད་དོ།། ས་
ཆེན་འདི་ན་མཚུངས་པའི་ཟླ་མེད་སྐྱ་རེངས་བུ་ལྟར་གྲགས་པའི་རྔ། སྲིད་རྩེ་
ལས་བརྒལ་ཐོས་པའི་ལམ་བཅས་ཡོངས་ལ་སོན་པའི་སྙན་པའི་སྒྲ།། ཆོས་ཀྱི་རྗེ་
བོ་ས་སྐྱ་བར་བཏགས་རྒྱལ་བའི་རིང་ལུགས་ཆེན་པོ་བ། རིམ་པར་བྱོན་པའི་
སྤེལ་ལེགས་ ཞབས་ལ་ ཡིད་ རབ་ དུང་ བའི་ སྤྱི་ བོས་ འདུད།། འགྲོ་བའི་བླ་མ་
བསོད་ནམས་རྒྱལ་ མཚན་པ།། ཀུན་ལ་སྙོམས་ པའི་ ཐུགས་ རྗེའི་ ཉི་ མ་དེས།།
ལེགས་ བསྐྱངས་ མྱུ་ གུ་ འཕེལ་ བའི་ རྒྱ་ གྲོའི་ ཤིང་།། ཡོངས་ སུ་ རྒྱས་ པའི་ གྲིབ་
བསིལ་འདི་ན་མཚར།། གང་ཡང་འཇིག་རྟེན་ལས་སྣང་དག ། དྲིན་བཟོ་མི་
ལེན་ཕལ་བའི་སྲོལ།། འདྲིས་ལས་རྣམ་པར་སུན་འབྱིན་པ།། རྩོད་དུས་རང་
བཞིན་ཉེ་བར་བསྟན།། རྫུན་དོགས་ཕྲ་མའི་རི་མོ་ནི།། སྣ་ཚོགས་རྨ་བྱའི་མགྲིན་
སྔོན་ ལྟར། ཁྱུ་ ཅན་ ཁྲོས་ པའི་ སྡང་ མིག་ གིས།། རང་ མཚུངས་ བཟང་ པོའི་
འཛུམ་དཀར་བཏང་།། ངག་ཚིག་གཡོ་ཅན་བརྒྱུད་སྒྱུ་མ་རུ།། ཕན་ཚུན་བཅོལ་
བའི་མུ་ཅོར་གཏམ།། ལ་ལས་ལ་ལ་འབྱེད་པའི་དབྱེན།། ཕན་ཚུན་སོ་སོར་ཡིད་
བརྟན་ཞུགས། དེ་ཚེ་ལུས་མེད་མདའ་ལྔའི་མཚོན། སྡིག་ཅན་ སྟོབས་ཀྱིས་
ཡོངས་བཟུང་ནས།། གོ་ཆའི་ཡ་ལད་རྣམ་མང་གིས།། ཆོས་ གྲྭའི་མཛེས་པ་
ཉམས་པར་གྱུར། སྐབས་དེར་མཁྱེན་ཡངས་སྤྱན་སྟོང་མངའ་བའི་ལྷ།། ཆོས་
ཀྱི་བརྒྱ་བྱིན་དེ་ནི་རབ་བརྩེའི་དབང་།། ཏ་མིང་ལུང་གི་རྡོ་རྗེ་འཛིན་པ་དེས།།
ལྷ་མིན་བདུད་སྡེའི་གཡུལ་ལས་རྒྱལ་བ་ཐོབ།། རྣམ་པར་རྒྱལ་བའི་ཆོས་སྨྲའི་
ཁང་བཟང་དབུས།། མཐུ་ཆེན་ལག་ན་རྡོ་རྗེས་ཉེར་བསྲུངས་པས། དཀར་
ཕྱོགས་ལྟ་བུའི་ཡིད་ཚིམ་དུས་མཐར་ཡང་།། ནག་ཕྱོགས་བགྱི་བས་ཕམ་པ་མེད་
པར་མཛད།། ཀ་ཡེ་བཀའ་དྲིན་ཚོང་ཟོང་གིས་འཚོ་བའི།། དོན་གཉིས་ནོར་



༄༅།གཉིས་པ། བདག་ཉིད་ཆེན་པོ་འདི་ཉིད་སྐུ་བལྟམས་ཚུལ།
239
བུའི་གླིང་དུ་ཆས་པ་དག ། ཆོས་ཀྱི་དེད་དཔོན་ཆེ་ལ་གུས་པའི་བློ།། སྙིང་ནས་
དང་བ་བསྐྱེད་ལ་མངོན་དགར་བྱོས།། དུས་དེར་དགྱེས་པའི་སྤྱན་རས་ཀྱིས།།
རྒྱུན་དུ་རབ་བརྩེའི་ལྷག་བསམ་གང་། འདིར་ནི་གཟུགས་སུ་མངོན་སུམ་ཞེས།།
དཀོན་ནོར་ དཔག་ ཡས་ ལྷག་ པར་ སྩལ། ཤུལོ་ རིང་ ལམ་ གྱིས་ དུབ་ བར་ མ་
དགོངས་པའི།། དམ་པའི་མཛད་པ་ཁྲེལ་གཞུང་མཛངས་པའི་གོ། བཟོད་པའི་
རང་བཞིན་ཕན་བདེའི་འོད་བརྒྱ་བས། ཉེས་བྱས་མུན་པའི་སྨག་རུམ་དྲུངས་
ནས་བསལ།། ཞེས་སོ། །
གོང་དུ་ཁབ་ ཏུ་ བཞེས་ པའི་ དབོན་རྣམ་སྲས་རྒྱལ་མཚན་གྱི་སྲས་མོ་ ལྷ་
གཅིག་མ་དེ་ལ། བདག་པོ་ནམ་མཁའ་བཀྲ་ཤིས་འཁྲུངས་པ་ཡང་། སྐུ་གཞོན་
ནུ་ནས་ཞི་བར་གཤེགས་ཤིང་སླད་མ་ཡང༌། ཆོ་རིགས་རབ་གཙང་འཁོན་ གྱི་
གདུང་འཛིན་མ། ལང་ཚོའི་གཟི་འོད་གསལ་བའི་འོད་དཀར་ཅན།། ལྷ་སྲས་
རི་བོང་འཛིན་པའི་དཔལ་ཡོན་གྱིས།། དགེ་མཚན་ཆ་ཤས་གང་བའི་རྗེས་མཐར་
ཡང་།། བཅུ་ དྲུག་ ནས་ བརྩམས་ ཆ་ བསགས་ ལེགས་ བྱས་ ཕུལ། རིམ་ གྱིས་
ཡོངས་སུ་དམན་པའི་གཟི་མེད་མ། ནག་ཕྱོགས་མར་ངོར་གཞོལ་བའི་འབབ་
སྟེགས་སུ།། སྟོང་མཐར་འཇུག་པའི་མུན་པས་སྙིང་ཁོང་ཁྱབ།། དེ་ཚེ་ཉི་མའི་
དཀྱིལ་འཁོར་གང་།། སྒྲ་གཅན་གདུག་པས་ཡོངས་བསྒྲིབས་ཤིང་།། ལྷ་མིན་བུ་
མོ་ཁྲོས་པ་དེས།། རྣམ་རྒྱལ་ཁང་བཟང་གྱི་ནར་སྤྱོད།། ཕན་བདེའི་འོད་ཕུང་
འཁྲིགས་པའི་ཉིན་བྱེད་དབང་།། ལས་སྣང་སྒྲ་གཅན་གདོང་ལས་རིང་སོང་སྟེ།།
ནུབ་ཕྱོགས་ཁྲུས་ཀྱི་རྒྱ་མཚོའི་འཇུག་ངོགས་དེར།། ཆུ་ཉི་ཇི་བཞིན་སྒྱུ་འདྲའི་
ཏིང་འཛིན་བརྙེས།། དེ་མ་ཐག་ཏུ་རབ་བརྩེའི་མགོན།། ཐམས་ཅད་གཟིགས་
ལ་ཕྲིན་གསོལ་ཏེ། གྲུ་འཛིན་བུ་མོ་མིག་འདྲ་བ། གཤིན་རྗེའི་བུ་མོ་ཁྲོས་མས་
ཟོས།། ཆོས་བཟང་ལྷ་ཡི་འདུན་སའི་རྩེ།། ལྷ་མིན་སྤྱི་བརྟོལ་ཅན་མས་བཟུང་།།
ལུགས་བཟང་མཛེས་པའི་མེ་ཏོག་ཚལ།། བསྙོན་དོར་གླང་པོས་འདམ་དུ་བརྫིས།།
འཇིག་རྟེན་གནས་སྐབས་གྲགས་པའི་ཚོན།། ཡིད་སྲུབས་དྲི་མས་མདངས་བཀྲ་



240
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
བསུབས།། ཞེས་བརྗོད་ཡི་གེའི་འདབ་གཤོག་གང་།། ཕོ་ཉའི་རྐང་མགྱོགས་
ཀྱིས་བསྐྱོད་དེ། ཡིད་སྐྲག་འཇིགས་པའི་ཟོལ་གྱིས་ནི།། མྱུར་དུ་ལག་པའི་རྩེ་
ནས་ལྷུང༌།། ཐམས་ཅད་མཁྱེན་དེས་ཆ་ཙམ་གྱིས།། ཇི་བཞིན་གཟིགས་ནས་
རྒྱལ་སྲས་ལ།། རབ་བརྩེའི་རང་བཞིན་ག་བུར་ཆུས།། གང་སྐུའི་བརྟན་པ་རབ་
ཏུ་ཕྲོགས།། ཤོག་དཀར་རྒྱ་བཅིངས་མདུད་པའི་ཆ།། གྲོལ་བར་མཛད་ཚེ་ཕྱག་
སོར་དག ། ཕན་ཚུན་འཐབ་པའི་ཟོལ་གྱིས་ནི།། རེ་ཞིག་དམ་བཅིངས་ཉིད་དུ་
ལུས།། དེ་ མཐར་ དྲུང་ གི་ ཆར་ འཁོད་ ཀྱིས།། མདུད་ པའི་ བཅིང་ བ་ ཡོངས་
བཀྲོལ་ཏེ། སྤྱན་རས་ཀྱིས་འཁྱུད་གནས་དོན་རྣམས།། ཐུགས་ཀྱི་ཟ་མ་ཏོག་ཏུ་
ཆུད།། སླད་ནས་དབྱངས་ཅན་དགའ་བའི་བཀའི།། སྙན་ཚིག་དྲི་ཟའི་རྒྱུད་
མངས་གང་། ཞུ་མཆིད་པི་ཝཾ་ལ་དྲངས་ནས།། ས་སྐྱོང་དགྱེས་སྐྱེད་རོལ་མོ་
སྦྱིན།། དེ་ཚེའང་ཕོ་ཉ་བློ་ལྡན་དེས།། བརྩོན་པའི་ཤུགས་ཀྱིས་རབ་དྲངས་ཏེ།།
ཆོས་ཀྱི་རྒྱལ་པོའི་འདུན་ས་དེར།། མི་དབང་མཆོག་ལ་ཉེ་བར་སྤྲིངས།། སྐད་
ཅིག་དེ་ལ་མཁྱེན་པའི་མཁར།། བཀའ་སྩལ་ཉིན་བྱེད་ལེགས་ཤར་བས།། སྐྱོ་
བའི་རབ་རིབ་ཀུན་སངས་ནས།། གདམས་པའི་སྣང་བས་ཁྱུབ་ [ ཁྱབ] པར་
གྱུར། སྐབས་དེར་མཁྱེན་བརྩེའི་བདག་ཉིད་ཅན།། ཐེག་མཆོག་ས་སྐྱའི་བླ་
ཆེན་དང་།། བྱམས་ལྡན་སེང་གེའི་མཚན་ཅན་གྱིས།། བདུད་མོ་དེ་ལ་ གྲོས་
བཏབ་ཀྱང་། གང་ཡང་ཞི་བའི་གཏམ་བཟང་པོའི།། ཨུཏྤལ་རྣ་ཆར་ལེན་མིན་
ཞིང་།། དམ་པའི་རང་བཞིན་དྭངས་པའི་ཆུ།། སླར་ཡང་རྩུབ་མོའི་སྨན་དུ་སྦྱར།།
ཞེ་སྡང་གདུག་པའི་སེམས་ལྡན་མ།། འདོད་ཁྲོའི་མེ་ལྕེ་རབ་འབར་ཏེ། མི་ཤེས་
གཏི་མུག་ཕུག་རིང་ན།། དམོད་པའི་ལས་དག་ལྷུར་ལེན་བྱེད།། དེ་ནས་རིང་བོ་
མ་ལོན་བར།། དགེ་བའི་མགོན་པོས་སྤངས་མ་དེ།། སྡིག་པས་བསྐུལ་བའི་ཟུག་
རྔུའི་ནད།། དམྱལ་ བའི་ བས་ མས་ ཉེ་ བར་ རྟོལ།། མཐོང་ ཆོས་ ལས་ ཀྱིས་
འཕངས་བའི་འཕྲུལ།། མྱུར་བར་ས་འོག་རབ་ཕུག་ནས།། རང་གནས་གཤིན་
རྗེའི་རྒྱལ་པོའི་དྲུང་།། བརྩེ་མེད་མ་དེ་ཞགས་པས་དྲངས།། འབྲུམ་ནག་རྣག་



༄༅།གཉིས་པ། བདག་ཉིད་ཆེན་པོ་འདི་ཉིད་སྐུ་བལྟམས་ཚུལ།
241
ཆུའི་འདག་ཞལ་གྱིས།། བྱིལ་བོར་སྤགས་པའི་རུལ་མའི་ལུས།། མྱགས་པའི་དྲི་
ངའི་བསུང་ཅན་དེ།། སྐྱུག་བྲོའི་གནས་སུ་ས་རྡོས་བསྒྲིབས།། དེ་ནས་སྙིང་རྗེའི་
པད་དཀར་ཅན། རབ་བརྩེའི་དབང་ལས་བྱམས་པའི་ཐུགས།། ཡང་ཡང་
བསྐུལ་བ་མེད་པར་ཡང་།། ཤང་ཤོང་དམའ་བར་ཆུ་རྒྱུན་བཞིན།། གང་སྐུའི་
འཁྲིལ་ཤིང་བརྟེན་པའི་མཛའ་མོ་དེའི།། ཡིད་ཀྱི་བག་ཆགས་བུད་ཤིང་རྙིང་པ་
དག ། ཐུགས་རྗེའི་ཡེ་ཤེས་མེ་འོད་ཀྱིས་སྦྱངས་ནས།། མ་རིག་ལས་ཉོན་མཐའ་
ཡས་དག་པར་མཛད།། ཡོངས་འཛིན་ལྷ་གནས་གང་གཱའི་རྒྱུན།། ཁྲེལ་གཞུང་
རལ་ བའི་ ནགས་ སུ་ སིམ།། གཟུངས་ སྔགས་ ཛ་ཧུའི་བུ་མོའི་ཆུས།། དམྱལ་
གནས་སྡིག་པའི་དྲི་མ་བཀྲུས།། གང་ལ་བརྟེན་དང་རེག་མཐོང་གི། ལས་ངན་
སྡིག་སྒྲིབ་མ་ལུས་པ།། ཡུད་ཙམ་གྱིས་ཀྱང་སྦྱོང་མཁས་པའི།། བྱང་ཆུབ་སེམས་
ལ་ཕྱག་བགྱིད་དོ།།



242
གསུམ་པ། བཤེས་གཉེན་བསྟེན་ནས་
གདམས་པ་གསན་ཚུལ།
དེ་ལྟར་རིགས་ལྡན་སྤྲུལ་པའི་སྐུ་ཉིད། དགུང་ལོ་ཉེར་གསུམ་གྱི་སྐབས་སུ་
སྡིག་པའི་གྲོགས་ཀྱི་འཆིང་བ་སྤངས་ནས། དགེ་བའི་བཤེས་ཀྱི་མགོན་པོ་དུ་མ་
ལས་གདམས་པ་དང་རྗེས་སུ་གདམས་པ་མང་པོའི་མཛོད་ལྷུག་པར་བཞེས་པ་ལ་
དང་བ་སྟོབས་སུ་གྱུར་པ། གཞོན་ནུ་ནོར་བུ་བཟང་པོའི་རྗེས་སུ་འཇུག་པའི་
ཚུལ་སྟོན་པར་མཛད་པ་ཡང༌། སྐབས་དེ་ཙམ་ན། རྒྱ་གར་རྡོ་ རྗེ་གདན་གྱི་
མཁན་པོ་ཆེན་པོ། མ་ཧཱ་པཎྜི་ཏ་ཤཱ་རི་པུ་ཏྲ་ལ། ལེགས་པར་སྦྱར་བའི་སྐད་དུ།
སྔོན་ཆད་བོད་ཡུལ་དུ་འགྱུར་བའི་མདོ་སྔགས་ཀྱི་སྒོ་དུ་མ་དང་། པཎྜི་ཏ་དེ་ཉིད་
ཀྱིས། གྲུབ་ཆེན་བི་རུ་པཀྵ་དང༌། “ གྷོ”་ ཥ་ནཱ་ཐའི་དངོས་ཀྱི་ཞལ་སློབ་འགའ་
ལས་ནོད་པའི་འཆི་མེད་འཕྲུལ་འཁོར་དང་གའུ་གདམས་པའི་རླུང་སྦྱོར་རྣམས་
ཀྱང་། ཆོས་རྒྱལ་དཀོན་མཆོག་ལེགས་པ་དང་ལྷན་གཅིག་གསན་ཞིང་གཞན་
ཡང་། བྷུ་ཏྲ་བ་བླ་མ་ཡོན་ཏན་འབྱུང་གནས་པ་ཕོ་བྲང་ཉིད་དུ་སྤྱན་དྲངས་ནས།
འཁོར་ལོ་སྡོམ་པ་ཆེན་པོའི་དབང་བསྐུར་བ་ཡང་བཞེས། གྲུབ་ཆེན་བུདྡྷ་ཤཱི་ལ་
ཡང་སྐུ་མཆེད་ལྷན་དུ་བཀའ་དབང་དུ་མ་ནོད། རྒྱལ་སྲས་ཆོས་དཔལ་མགོན་པོ་
ལ་ཡང་། ཆོས་ཀྱི་བགྲོ་བ་དུ་མ་མཛད། ཁྱད་པར་ཆོས་རྗེ་ཐམས་ཅད་མཁྱེན་པ་
ཕྱོགས་ལས་ རྣམ་པར་ རྒྱལ་ བ་ ཉིད་ལ་དུས་དང་གནས་ སྐབས་ ཐམས་ ཅད་ དུ་
འདྲེན་པའི་ ཕུད་ དུ་བཀུར་ནས། རྒྱལ་བའི་བསྟན་པ་མདོ་དང་ སྔགས་ཀྱིས་
བསྡུས་པ་མ་ལུས་ཤིང༌། ལུས་པ་མེད་པའི་ཆོས་ཀྱི་སྒོ་ཡོངས་ལ་གཅིག་ལ་གཅིག་
ཏུ་སྦྱངས་པ་ལྟར་ཀུན་ལ་འདྲིས་པར་མཛད་དེ། དཔལ་ངམ་རིངས་ཀྱི་རྒྱལ་ས་
ཆེན་པོ་ཉིད་དང༌། ལྷུན་གྲུབ་སྡིངས་ཕོ་བྲང་རྩེ་སོགས་སུ་ཡང་ཡང་སྤྱན་དྲངས་



༄༅།གསུམ་པ། བཤེས་གཉེན་བསྟེན་ནས་གདམས་པ་གསན་ཚུལ།
243
ཤིང༌། བཀའ་རབ་འབྱམས་མཐའ་དག་གི་སྨིན་པར་བྱེད་པའི་དབང་དང་གྲོལ་
བར་བྱེད་པའི་ལམ་བསྐྱེད་རྫོགས་ཇི་སྙེད་པ་དག་ལན་གྲངས་དུ་མ་དུ་མར་བཟླས་
ཤིང་ནན་ཏན་དུ་བྱང་ཆུབ་པར་མཛད་ནས། རྗེ་བཙུན་ཉིད་ཀྱིས་བཞེད་པའི་
དགོངས་དོན་རྣམས་ཀྱང་ཕྱོགས་གཅིག་ཏུ་འཁོད་པའི་བཀའི་བསྡུ་བ་ཆེན་པོའི་
གསོལ་བ་འདེབས་པ་པོ་ཡང་ནན་བསྐྱེད་དུ་མཛད་དེ། དེ་ཉིད་འདུས་པའི་ཆོས་
ཀྱི་གླེགས་བམ་ཡི་གེའི་ཕྱི་མོའི་གྲངས་སུ་བཞུགས་པའི། རྩོམ་པའི་ཕྲེང་བ་ཀུན་
ཞུ་བ་པོ་དང༌། ཉན་ཞིང་ཀློག་པ། འབྲི་ཞིང་ཀུན་ཆུབ་པ་པོའི་གཙོ་བོ་ཁྱུ་མཆོག་
ཏུ་གྱུར་ཅིང་རིགས་ལྡན་ཆེན་པོ་འདི་ཉིད་མ་མཇལ་བའི་སྐྱེས་ཆེན་གོང་མ་དག་
ལས། ཀུན་མཁྱེན་དོལ་བུ་བ་ཆེན་པོ་དང༌། དངོས་སུ་མཇལ་བའི་ཡོངས་སུ་
འཛིན་པའི་འདྲེན་ པ་ རྣམས་ ལས། རྗེ་བཙུན་ཆོས་ཀྱི་སྤྱན་ལྡན་དཔལ་ལྡན་
འཇིགས་མེད་གྲགས་པ་འདི་ཉིད། ཐུགས་མོས་ཀྱི་ཡུལ་དུ་འཛིན་སྐད། སླད་
མའང་རྗེ་བཙུན་གྱིས་མཛད་བྱང་ཡོད་ཕྱིན་བརྟག་དཔྱད་ཀྱི་གནས་མི་མཛད་
པར་བཀུར་སྟིའི་ ཡུལ་ དུ་ མཆོད་ ཅིང་ འདུད་ པར་ མཛད་ སྐུ་ གསུང་ ཐུགས་ རོ་
གཅིག་པའི་དབྱིངས་དང་ཡེ་ ཤེས་ གཉིས་ མེད་ཀྱི་ངོ་བོ་ གཅིག་ ཏུ་འདྲེས་ པའི་
དབང་ལས་ཕྱིས་འོད་གསལ་གྱི་རང་བབས་སུ་བྱོན་ནས། རྗེ་བཙུན་ཉིད་ཀྱི་སྣང་
བའི་རང་གཟུགས་སུ་གྱུར་པའི། འཇམ་དབྱངས་སྒྱུ་འཕྲུལ་དྲ་བ་རིགས་གསུམ་
ཀྱི་དཀྱིལ་འཁོར་དབང་གི་བགྱི་བ་རབ་ཏུ་རྫོགས་པས་ཐུགས་ཀྱི་རེ་བ་ཡོངས་སུ་
གང་བར་བྱིན་གྱིས་བརླབས་ལ་རྗེ་བཙུན་དང་འབྲེལ་བའི་མཆོག་དམན་ཡོངས་
ལ་བདག་གིར་གནང་། རྗེའི་དབོན་སྐུ་དངོས་ཀྱི་གདན་ས་བ་ཆོས་རྗེ་བཤེས་
གཉེན་པ་ཡང་དྲུག་ཅུ་པའི་སྐུ་རིམ་སོགས་བསྒྲུབ་པའི་མགོན་དུ་ཡང་སྤྱན་འདྲེན་
པར་མཛད་ཅིང་ཕྱིས་བཀའ་འབྲེལ་ཙམ་ཡང་གསན་ནོ།། ཕོ་བྲང་དུ་ཆོས་རྗེ་
ཐམས་ཅད་མཁྱེན་པ་དང་། རྗེ་རོང་སྟོན་ཉིད་ཀྱང་། རྩོད་པའི་འབྲེལ་གཏམ་
རྒྱ་ཆེར་མཛད་ཅེས་གཏམ་དུ་གླེང་ལ། དུས་དེ་ཙམ་ན་མུས་ཆེན་ནམ་མཁའི་
རྣལ་འབྱོར་ བ་ཡང་ བཞུགས་ པས། རོང་ ཆེན་ ཀྱིས་ བཀའ་ ཆོས་ གསན་ པར་



244
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
ཐེགས་ཞེས་གྲགས་སོ།། སྐབས་དེར་ཕོ་བྲང་དུ། མདོ་སྡེ་དང་འདུལ་བ་ལུང་ལ་
གཟིགས་རྟོག་སྩལ་བས། བཅོམ་ལྡན་འདས་ལ་ཐུགས་དང་བའི་དད་པ་སྟོབས་
སུ་གྱུར་པའི་ལེགས་བྱས་ཁྱད་པར་ཅན་ངང་གིས་འཕེལ་ཞིང་། མནལ་ལམ་དུ་
ཡང་། ནེའུ་སིང་མེ་ཏོག་འབབ་ཆུས་བརྒྱན་པའི་ས་ཕྱོགས་གཙང་ཞིང་དག་པའི་
དབུས་སུ་བཅོམ་ལྡན་འདས་ཐུབ་པའི་དབང་པོ་བཞུགས་པ་དང་མཇལ། དམ་
པའི་ཆོས་ ཀྱི་ བདུད་ རྩི་ ལེགས་ པར་ བཞེས་ པའི་ ཚིག་ འབྲུ། མནལ་ སད་ ཚེ།
ཐུགས་ཀྱིས་མ་ཟིན་འདུག་གསུངས་ལ། ཡང་བྱང་ཆུབ་ཀྱི་ཤིང་མེ་ཏོག་དང་ལོ་
འབྲས་རབ་ཏུ་རྒྱས་པ་རྐང་དམར་བ་ཞིག་ནམ་མཁའ་ལ་འགྲོ་བའི་མཚན་ལྟས་
དགེ་བ། གསང་བ་སྤྱི་རྒྱུད་ལས། རྨི་ལམ་སངས་རྒྱས་མཐོང་ན་ནི། ཡོན་ཏན་
རྒྱ་མཚོ་མངོན་སུམ་བཞིན། ཞེས་གསུངས་པ་དང་། རྗེས་སུ་མཐུན་པའི་ལྟས་
བཟང་འབད་མེད་དུ་བརྙེས་པར་མཛད་ལ། གཞན་མནལ་ལམ་དུ་རྒྱལ་པོ་
གཟུགས་ཅན་སྙིང་པོ་དང་མཇལ་བ་བཀའ་ལས་རྒྱལ་བ་ཁྱུ་མཆོག་གི་བུར་བཤད་
པས། རྣམ་ཐོས་སྲས་ཀྱི་ངོ་བོར་དགོངས་ཤིང་གཏོར་མའི་མཆོད་འཕྲིན་ལུང་
བསྟན་ལྟར་མཛད་པས། དངོས་གྲུབ་ཀྱི་ཕ་ཕབས་དཔལ་མཁའི་མཛོད་ཡོངས་
སུ་རྒྱས་ཤིང་གང་བར་གྱུར་ ཅེས་ཀྱང་གསུངས་ལ། མཐུ་ སྟོབས་ཀྱི་བདག་པོ།
ཆོས་རྗེ་བརྩོན་འགྲུས་པ་ལ་དཔལ་དུས་ཀྱི་འཁོར་ལོའི་དབང་། སྲུང་མའི་དབང་
པོ་དྲུག་ཅུའི་ཞབས་འབྲིང་དང་བཅས་པའི་རྗེས་གནང་ཡང་ཡང་གསན་ཞིང་སྔ་
སོར་ལྷ་རྩེར་གདན་ཆགས་པའི་སྐབས་ཞིག་གི་མནལ་ལམ་དུ། དཔལ་དུས་ཀྱི་
འཁོར་ལོའི་དཀྱིལ་འཁོར་ཆེན་པོ་གཅིག་གི་དྲུང་ན། རྗེ་བརྩོན་འགྲུས་རྒྱལ་
མཚན་པ་བཞུགས་ནས། བཀའ་ལས་འདིར་འཁོད་ལྷ་ཚོགས་ཐམས་ཅད་ཀྱང་།
རྡོ་རྗེ་དང་གྲི་གུག་དང་རལ་གྲི་དང་རིན་པོ་ཆེ་དང་པདྨ་དང་འཁོར་ལོ་རྣམས་སུ་
འདུས་ཞེས་ལུང་བསྟན་ལ། ཕྱིས་རྒྱུད་འགྲེལ་ལ་མཁྱེན་པ་མཐར་སོན་ཚེ། དེ་
ཁོ་ན་བཞིན་དུ་ངེས་ཤེས་རྙེད། ཅེས་གསུང་ལས་བྱུང་ངོ།། གཞན་ཡང་ཆོས་རྗེ་
ཇོ་བཟང་ཆེན་པོ་རྒྱལ་བ་དཔལ་ལ་ཡང་། དཔལ་དུས་ཀྱི་འཁོར་ལོའི་བཀའ་



༄༅།གསུམ་པ། བཤེས་གཉེན་བསྟེན་ནས་གདམས་པ་གསན་ཚུལ།
245
ལུང་མན་ངག་རྒྱ་ཆེར་ནོས་ནས། དབང་བརྒྱུད་ཀྱི་གཙོ་བོར་མཛད། རྒྱུན་
བཞེས་ཀྱི་ཆོ་གའི་ངག་འདོན་ཐམས་ཅད་ལ། ཇོ་བཟང་ཆེན་པོ་སོགས་རྡོ་རྗེ་
རྣལ་འབྱོར་དངོས་སུ་ སྟོན་མཛད་པའི། རིགས་ལྡན་བརྒྱུད་པ་ཞེས་པ་ཁོ་ན་
འབྱུང་བས་ཁོང་དུ་ཆུད་པར་ནུས་ལ། འདྲེན་མཆོག་ཤེས་རབ་བཟང་པོ་ལ་ཡང་
རྫོགས་པའི་རིམ་པའི་རྣལ་འབྱོར་གྱི་བདུད་རྩི་བཞེས། སླད་མ་དེ་ཉིད་ཀྱི་ཁྲིད་
མ་རྫོགས་པ་དག་ལའང་རིགས་ལྡན་མཆོག་གིས་འདོམས་པར་མཛད་ཅེས་གླེང་།
དེ་ནས་ ཆོས་ ཀྱི་ རྒྱལ་ པོ་ དགུང་ ལོ་ སོ་ གཅིག་ གི་ སྟེང༌ དུ་ ཕེབས་ པའི་ སྐབས།
དཔལ་ས་སྐྱར་ཐེག་ཆེན་ཆོས་ཀྱི་རྗེ་དག་པའི་ཞིང་ལ་ཕེབས། ངོ་མཚར་བའི་
མཚན་མ་དཔག་མེད་བསྟན་ཞིང༌། གསོལ་འདེབས་ཀྱི་ཁུར་ལེན་ཡང་དག་པའི་
བགྱི་བ་ཐམས་ཅད་པང་བཞེས་སུ་མཛད་ལ། སྐབས་དེ་ཙམ་དུ། སེང་གེ་རྩེའི་
སཱི་ཏུ་བསོད་ནམས་དཔལ་གྱི་དབོན་མོ་བདག་མོ་ནམ་མཁའ་དཔལ་འབུམ་མ་
ཁབ་ཏུ་བཞེས་པ་ལ། སྲས་མོ་རྡོ་རྗེ་ཚེ་རིང་འཁྲུངས་པ། རིན་སྤུངས་དྲུང་ནོར་
བུ་བཟང་པོའི་བཙུན་མོར་གནང་ཞིང༌། ལྷ་ཅིག་མ་འདི་ཉིད། སྐུ་སྐྱེ་བ་སྔ་མའི་
ལས་དཀར་བཟང་པོའི་རྒྱུན་སད་པའི། མཐོང་ཐོས་དྲན་རེག་གི་འབྲེལ་ཚད་
དོན་ལྡན། རིགས་ལྡན་སྤྲུལ་པའི་སྐུ་ཉིད་ལ། བསྙེན་བཀུར་དགོངས་ལེན་གྱི་
བགྱི་བ་ཆེ་རགས་མཐའ་དག་ཡ་རབས་ཀྱི་རིང་ལུགས་ལས་ སྐད་ཅིག་ཀྱང་མ་
གཡོས་པའི་ཐུགས་ཀྱི་སྣང་བ་འདྲེན་མཁས་པའི་དབང་ལས། ལྷག་པར་བརྩེ་
བའི་སྒོ་ནས་སྐལ་བ་ལྡན་པའི་གཟིགས་པས་རྗེས་སུ་སྐྱོང་བའི་སྐབས་ཉིད་ནས།
མཐོ་རིས་ཀྱི་ཐེས་ སྐུས་མཐོན་པོའི་ལམ་ལ་ རིམ་ གྱིས་འཛེགས་ནས། རིགས་
བཟང་མ་དེ་ནི་ཐར་བའི་གྲོང་ཁྱེར་ཆེན་པོར་བཞུད་ཅེས་གྲགས་སོ།།
དེ་དག་ ལ་ འདི་ སྐད་ ཅེས། ཐམས་ ཅད་ གཟིགས་ པའི་ སྤྱན་ ཡངས་
འཇིགས་མེད་གྲགས།། རྒྱལ་བ་ལས་གཞན་གང་དུའང་མི་སྤྱོད་པར།། ཡིད་
ཆེས་སྙིང་ལ་བརྣགས་པའི་སྐལ་བཟང་གིས།། རྒྱ་ཆེན་ཆོས་ཀྱི་བདུད་རྩི་རྒྱ་ཆེར་
བཞེས།། མིང་ཙམ་བརྗོད་ལ་ངལ་བའི་ཁུར་བསྐྱེད་པའི།། དེ་ཉིད་འདུས་པའི་



246
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
ཆོས་ཀྱི་ཆུ་ཀླུང་གིས།། ཁྱོད་བློའི་མ་དྲོས་མཚོ་ཆེན་ཡོངས་གང་བས།། མཁས་
གྲུབ་ཀླུ་དབང་གཉིས་པར་མོད་ལ་གྱུར།། རབ་འབྱམས་མདོ་དང་རྣམ་མང་རྒྱུད་
སྡེའི་གཞུང་།། རྒྱལ་བའི་བཀའ་དང་ཚད་ལྡན་ཤིང་རྟའི་སྲོལ།། གངས་ཅན་
ལྗོངས་སུ་གྲགས་པའི་མདོ་རྒྱུད་རྣམས།། ཀུན་གྱི་ཞལ་ལུང་ངེས་གནས་མ་ལུས་
མཁྱེན། ཤཱཀྱའི་རྒྱལ་དང་རྡོ་རྗེ་འཆང་དབང་ལས། མདོ་སྔགས་འབྱེད་ལ་
སྟོན་པ་མ་མཆིས་གྲང་།། དེ་དག་ཇི་བཞིན་དགོངས་པ་འདི་ཡིན་ཞེས།། རྣམ་
ངེས་ལུང་དང་རིགས་པར་བཟླས་ཏེ་སྩལ།། བློ་ཆུང་མ་མཐོང་མ་ཐོས་རང་བློའི་
ཁྱོན།། དཔེར་འཛིན་དུ་མས་རྩོད་དང་འཁོན་འཛིན་མོད།། རབ་སྦྱངས་བློ་
གྲོས་གསལ་ ལྡན་བྱེ་བ་བརྒྱས།། གུས་ པའི་ ཐལ་སྦྱོར་ངོ་མཚར་བསྔགས་པར་
མཐོང་།། དེ་ལྟར་ཐམས་ཅད་མཁྱེན་དེའི་རྗེས་སློབ་པ།། ཐམས་ཅད་གཟིགས་
པའི་སྤྱན་ཡངས་མི་ཡི་རྗེ།། ཤེས་བྱའི་དཀྱིལ་འཁོར་ཐམས་ཅད་འབྱེད་པ་ལ།
ཐམས་ཅད་དགོངས་པའི་མི་འཇིགས་སྤོབས་པ་ཐོབ། རང་གི་ཡོངས་སུ་འཛིན་
པའི་ཞལ་བུམ་ལས།། དངོས་སུ་ལེགས་ནོད་དག་དང་རྗེས་མཐུན་པར།། དྲི་
མེད་བཀའ་ཡི་གླེགས་བམ་མང་པོ་དག ། གཟིགས་པའི་དབང་ལས་རྒྱལ་ལ་དད་
པ་འཁྲུངས།། མནལ་ཚེ་འོད་གསལ་དང་དུ་རྒྱལ་བའི་བཀའ། རྗེས་སུ་འཛིན་
པར་མཛད་ཅིང་བྱང་ཆུབ་ཤིང་།། འགྲོ་ལ་རྗེས་ཆགས་རྐང་འཐུང་རབ་དམར་
དེ། སྲིད་རྩེའི་བར་དུ་ཡོངས་སུ་བགྲོད་པ་བཞིན། །
གང་ཡང་དཔལ་ལྡན་དུས་ཀྱི་འཁོར་ལོའི་བཤད་བསྒྲུབ་རིན་ཆེན་དམ་
པའི་གླིང་།། ཡིད་བཞིན་ནོར་བུ་རྟོན་པ་བཞི་ལྡན་ཇི་བཞིན་ལེགས་པའི་དེད་
དཔོན་ཆེ།། འཆད་རྩོད་རྩོམ་པའི་རིང་ལུགས་ཕུལ་བྱུང་དོན་གཉེར་མཁས་པའི་
ཚོང་བ་རྣམས།། མི་ཤེས་གྱི་ནའི་དབུལ་བ་སེལ་མཛད་པདྨ་དཀར་པོ་དངོས་
བྱོན་ལགས།། ཞེས་བྱ་བ་ནི་ཆེད་དུ་བརྗོད་པའི་སྐབས་སོ།།



247
བཞི་པ། རྟེན་དང་གསུང་རབ་བཞེངས་ཚུལ།
དེ་ནས་རིགས་ལྡན་ཆེན་པོ་ཉིད། དགུང་ལོ་བཞི་བཅུར་ཕེབས་པའི་སྟེང་
དུ་དཔལ་དུས་ཀྱི་འཁོར་ལོའི་དངུལ་གྱི་བློས་ སློངས་ རང་ བཞེད་ ལྟར་ ཐུགས་
གསུང་སྐུའི་དཀྱིལ་འཁོར་དག་ཀྱང་རྒྱ་ཆེར་རོལ་བའི་མདོའི་བཅོམ་ལྡན་འདས་
ཡུམ་གྱི་ལྷུམས་སུ་ཞུགས་པ་དང༌། རྗེས་སུ་མཐུན་པར། སྔོན་ཆད་གཞན་དག་
གི་ཡིད་ཡུལ་ཙམ་དུའང་མི་གནས་པའི་བཀོད་པ་ཁྱད་པར་ཅན་དང་འབྲེལ་བར་
ཡོངས་སུ་རྫོགས་པའི་ལྷ་ཚོགས་ཐམས་ཅད་ཚང་བར་བསྒྲུབས་ཤིང་། རྒྱུའི་རིན་
པོ་ཆེའི་དངུལ་མཐའ་དག་ཀྱང་རྩོལ་བ་མེད་པར་གཏེར་ཆེན་པོའི་བུམ་པ་ལས་
ཡོངས་འདོན་པར་མཛད་ནས། གསེར་དང་ནོར་བུའི་རྣམ་གྲངས་མཐའ་དག་
དང༌། བཙུན་མོ་རིན་ཆེན་དམ་པ་དེའི་རྒྱན་དུ་བཞེས་པའི་གཡུ་དང་མུ་ཏིག་གི་
ཕྲེང་བའི་ཚོགས་མ་ལུས་པ་ཡང་གཞལ་མེད་ཁང་དེའི་རྒྱུན་ཚོམས་དང༌། དོ་
ཤལ་དུ་ཕུལ། སྐལ་བཟང་དམ་ཚིག་ཅན་མའི་སྐུ་གདུང་རྣམས་ཀྱང་ཆོས་ཀྱི་རྒྱལ་
པོ་ཉིད་ཀྱི་ཕྱག་ཚ་གནང་ནས་དཀྱིལ་འཁོར་གྱི་གར་བུའི་དབུས་སུ་བཞུགས་སུ་
གསོལ་ཞེས་གཏམ་དུ་ཐོས་ལ། སྐབས་དེ་དག་ཏུ་ངམ་རིངས་ཀྱི་ཆོས་གྲྭ་ཉིད་ཀྱི་
གཙུག་རྒྱན་དུ་བཞུགས་པ། ཆོས་རྗེ་ཀུན་དགའ་རྒྱལ་མཚན་དང་། མཁན་ཆེན་
ཡོན་ཏན་བློ་གྲོས་ཚོགས་པ་དགེ་འདུན་སྒང་། ཕྱིས་མཁན་པོ་དཔལ་ཡོན་པ་དང་། མཁན་ཆེན་
རབ་འབྱོར་སེང་གེ་ལ་བཀའ་འབྲེལ་ཙམ་གསན། པ་ལ་ཡང་བཀའི་འབྲེལ་བ་ཙམ་རེ་གསན་
ཞེས་ཀྱང་གྲགས་སོ།།
སྟོན་པའི་སྤྱན་སྔར་རྩ་བའི་རྒྱུད། ཡོངས་སུ་ཞུ་བའི་མདུན་ན་འདོན།



248
༄༅ཁྱང་པ་རྣམ་རྒྱལ་གྲགས་བཟང་གི་རྣམ་ཐར།
ལག་ན་རྡོ་རྗེ་ཟླ་བ་བཟང་།། དེ་ཡི་རྗེས་སུ་རབ་ཏུ་ཞུགས།། དཔལ་ལྡན་དུས་ཀྱི་
འཁོར་ལོ་ཆེའི།། ཕོ་བྲང་རིན་ཆེན་སྣང་བརྙན་ལས།། རབ་ཏུ་སྤྲུལ་པའི་མིག་
འཕྲུལ་གྱིས།། མཐོང་བའི་དཔལ་འཛིན་ཡ་མཚན་རྨད།། ཆོས་རྒྱལ་རིགས་ལྡན་
འདུས་པའི་མཚན། འཛིན་མཁས་འཇམ་དབྱངས་གྲགས་པ་ལྟར།། སྤྲུལ་པའི་
དཀྱིལ་འཁོར་ཆེན་པོ་དེར།། དབང་གི་བྱ་བ་བགྲང་ཡས་བསྐྲུན།། དེ་སྲས་པདྨ་
དཀར་པོ་དེ།། ཁྱོད་ཉིད་སྔོན་བཞིན་རྒྱས་འགྲེལ་གྱིས།། མི་ཤེས་ཡུལ་ལས་རབ་
འདས་པའི།། ས་བཅུའི་དབང་ཕྱུག་དགོངས་པ་བསྟན། དེ་ལྟར་རིགས་གསུམ་
མགོན་གྱི་ལྷའི།། རྗེས་སྤྲུལ་ཆོས་རྒྱལ་རིགས་ལྡན་དང༌།། རྣམ་དབྱེར་མ་མཆིས་
མི་དབང་མཆོག ། ས་སྐྱོང་དེ་ལ་སྙིང་ནས་དད།། ཨེ་མ་མཁྱེན་ཡངས་འཇམ་
པའི་དཔལ། རབ་ཏུ་སྙིང་བརྩེ་སྤྱན་རས་གཟིགས། མཐུ་སྟོབས་མངའ་དབང་
གསང་བའི་བདག ། གང་གི་རང་བཞིན་ཉིད་ལས་ཅི། ཟླ་བཟང་ཆོས་བསྟན་
དཀྱིལ་འཁོར་བསྒྲུབས།། འཇམ་ དཔལ་ གྲགས་ པས་ སྨྲ་ངན་ བཅོམ།། པདྨ་
དཀར་པོས་རྒྱས་འགྲེལ་སྤེལ།། དེ་དག་ཀུན་ཀྱང་ཕྱོགས་རེ་ཉིད།། འདིར་ནི་
སྤྲུལ་པའི་ཕོ་བྲང་རིན་ཆེན་ལས།། ལེགས་བསྒྲུབས་ཕྱིར་རྒོལ་འབུམ་སྡེའི་དཔའ་
བཀོང་ཞིང་། རབ་རྒྱས་རྒྱུད་འབྲེལ་མཐའ་དག་རྗེས་དགོངས་ནས།། མཛད་
པའི་ཕ་མཐར་གྱུར་པ་སུ་ཡིས་དཔོགས།། ཀ་[ ཀཱ ] ཡེ་རྫོགས་པའི་སངས་རྒྱས་
དྲུང་དུ་སོར་བཅུ་བཀོད་དེ་ཟླ་བ་བཟང་པོ། འང་གཞན་མིན་ལ།། ཉི་མའི་ཤིང་རྟའི་
བསྙེམས་པ་ ཕྲོགས་ མཐར་ རིགས་ གཅིག་ བསྒྱུར་ མཁས་ (འཇམ་ དཔལ་ གྲགས་ པ།)
དེའང་སུ།། གསང་བདག་གིས་ནི་རབ་ཏུ་སྒོ་བསྡམས་རྒྱས་འགྲེལ་ལྡེ་མིག་གིས་
ཕྱེ་གང་།། པདྨ་དཀར་པོའི་རིགས་ གསུམ་ གཅིག་བསྡུས་རྣམ་ རྒྱལ་ གྲགས་ པ་
བཟང་བོ་ཉིད།། སྤྲུལ་པ་སྤྲུལ་པའི་མཛད་པ་ཁོར་མོ་རུ། སྲིད་འདིར་སྲིད་
མཐའི་བར་དུ་རྗེས་བསྟན་ནས། གང་ཡང་གང་དག་ཆོས་ཀྱིས་ཕོངས་རྣམས་



༄༅།བཞི་པ། རྟེན་དང་གསུང་རབ་བཞེངས་ཚུལ།
249
ལ།། བསམ་ཡས་བསམ་པའི་རེ་བ་རྫོགས་པར་མཛད།། དབང་བཅུའི་སར་
བཞུགས་རྒྱལ་སྲས་ཀྱིས། དབང་བསྒྱུར་མཛད་པའི་ལེགས་ལམ་ལ།། དབང་
མེད་མོས་དགེའི་མིག་ཆུ་ནི།། དབང་པོའི་མཆོག་ནས་ཆར་ལྟར་འབབ།། ལུས་
སྐྱེས་དུ་ཀཱུ་ལ་ཡི་བླ་གོས་ཅན། སེམས་ནི་རབ་ཏུ་བསྡམས་པའི་བག་ཡོད་དང་།།
རབ་དུལ་བྱིན་བརླབས་ཟེར་གྱིས་ཡིད་བདེའི་ངང་།། དྲང་སྲོང་མཆོག་གི་སྣང་
བས་འདི་ན་ཁྱབ།། ད་ནི་སྐབས་འདིར་སྔར་གྱི་བསྡུས་པའི་དོན་གྱི་ཁ་སྐོང་གི་
ཚིགས་སུ་བཅད་པ་འགའ་ཞིག་སྤེལ་ཏེ། སྔར་བརྗོད་རིགས་ཏའི་སི་ཏུ་རྣམ་རྒྱལ་
གྲགས་བཟང་ལྡན་ཆེན་པོ་དང༌།། ཡབ་གུ་གུང་ཆོས་གྲགས་དཔལ་བཟང་དང་འབུམ་སྐྱོང་རྒྱལ་
མོ། ཡུམ་གཅིག་གིས་ལེགས་བསྐྲུན་པ།། དཀོན་མཆོག་ལེགས་པའི་རྒྱལ་མཚན་
དཔལ།། བཟང་པོ་དྲེ་ཧོས་གྲགས་འདི་ནི།། ངེས་བའི་ས་ལ་རབ་བཞུགས་ཤིང་།།
སྔོན་གནས་རྗེས་སུ་དྲན་པ་དང༌། ཉམས་ལེན་སྦས་པའི་བརྟུལ་ཞུགས་འཆང་།།
བླ་མར་མི་ཕྱེད་དད་པའི་ཐུགས།། མོས་དགེ་མཆོག་གི་རྣམ་རོལ་ཅན།། གཅེན་
གྱི་སྲས་མཆོག་ གཞོན་ ནུ་ གང་།། ནམ་ མཁའི་བཀྲ་ཤིས་ འཇའ་ སྣང་དེའང་།།
ཉིད་ཀྱིས་ ཡོངས་ སུ་ བསྐྱངས་མཛད་ནས།། རང་སྲས་ལས་ ཀྱང་ གཅེས་ པར་
བཟུང་།། སྐབས་དེར་འཇའ་ཚོན་འོད་བལྟམས་པ།། མཁའ་དབྱིངས་སིམ་ཚེ་
དགེ་བའི་ཚོགས།། གཞལ་དཀས་ཡུལ་དེའི་ཁྲེལ་བསྐྱངས་ཤིང་།། ཡུན་རིང་སྐྱོ་
བའི་ངང་ཚུལ་བསྟན།། དེ་ཚེ་རིགས་ལྡན་ཆེན་པོ་བས།། མྱ་ངན་བསལ་བའི་
གདམས་པའི་ ཕྲིན།། ལེགས་བཤད་མདོར་ རྒྱུས་ཡང་ཡང་དུ།། བསྙད་ལས་
དགོངས་པའི་ཡིད་གསོ་བརྟེན། མ་ཕམ་སྐུ་ཡི་སྣང་བརྙན་གཟུགས།། གསེར་
རི་ལྟར་འཚེར་ལྷུན་པོའི་སྤོ། འདུས་པའི་དགེ་འདུན་ཚོགས་བཅས་པ།། ལྷག་
བསམ་མཆོག་གིས་རིམ་བཞིན་སྤེལ།། ཞེས་སོ།།
ད་ནི་དཀྱུས་མ་ཉིད་ལ་འཇུག་སྟེ་གོང་དུ་བརྗོད་པ་ལྟར། ཕོ་བྲང་བཀྲ་
，



250
༄༅ཁྱང་པ་རྣམ་རྒྱལ་གྲགས་བཟང་གི་རྣམ་ཐར།
ཤིས་རྩེ་རྒྱལ་གྱི་རྩེ་མོར། དཔལ་དུས་ཀྱི་འཁོར་ལོའི་གཞལ་མེད་ཁང་ལྷ་ཚོགས་
དང་བཅས་པའི་ལེགས་ཚོགས་བར་ཆད་མེད་པར་བསྒྲུབས་པའི་རྗེས་ཐོག་ཉིད་
དུ་སེམས་དཔའ་ཆེན་པོ་བུལ་རོང་བ་རྒྱལ་སྲས་གཞོན་ནུ་རྒྱལ་མཆོག། མཚན་
གཞན་དཀོན་ མཆོག་ འབངས་ སུ་ བོད་ པ་ དེའི་ རབ་ བརྩེའི་ བཀས་ ཡོངས་ སུ་
བསྐུལ་ཏེ། ས་ཕྱོགས་འདིར་རྒྱལ་ཚབ་མ་ཕམ་པའི་སྐུ་རིན་ཆེན་རི་བོའི་སྤོ་ཆེན་
པོ་དང་ལྷན་ཅིག་ཏུ་དགའ་ལྡན་འཕོས་འདྲའི་གཞལ་མེད་ཁང་དང་བཅས་པའི་
གཞི་འདིངས་པར་མཛད། མངའ་ཞབས་ཀྱི་བུ་གསུམ་ཀུན་ཀྱང་བསྡུས་ནས།
བྱམས་ཕྲུག་གི་སྡེ་ཆེན་པོ་བཙུགས་ཏེ། དུས་ལན་གཅིག་ཉིད་ལ་སྐལ་བ་ལྡན་པ།
ཁྱིམ་པའི་རྟགས་དོར་ཏེ་རྒྱལ་བས་བསྔགས་པའི་ངུར་སྨྲིག་གི་གོས་ཐོབ་པ་བདུན་
བརྒྱ་ཙམ་ཡོངས་སུ་ཚང་བར་བསྐྲུན་ནས། སྟོན་པའི་འཕྲིན་ལས་རྨད་དུ་བྱུང་
བའི་དགེ་མཚན་འབད་མེད་ལྷུན་གྲུབ་པར་མཛད་དོ།། དེ་དག་ལ་ཡང་འདི་
སྐད་ཅེས་བརྗོད་དེ། ས་ཆེན་འདི་ན་རང་རང་ཞེན་པའི་བློས།། སྒྲོ་བཏགས་
བརྗོད་པའི་སྨྲ་བ་མང་ན་ཡང་།། སྐྱོན་མེད་སངས་རྒྱས་བསྟན་པའི་པདྨའི་ཚལ།།
སྐྱོང་མཁན་ མི་ དབང་ཉིན་བྱེད་འདི་ལས་ སུ།། གང་ ཡང་ ལས་ དང་ སྐལ་ བ་
མཆོག་རྣམས་དགྲ་བཅོམ་འཕགས་པའི་སར་བཀོད་ཅིང་། དམན་འགྲོ་ཡོངས་
ནི་དལ་བ་དོན་ཡོད་དགེ་པའི་ལས་ལ་རབ་བསྐུལ་ཏེ། ཉིན་མཚན་དབྱེར་མིན་
དཀར་ཕྱོགས་ལ་སྤྱོད་དེ་ཡི་མཛད་པ་ཕུལ་བྱུང་དག ། ཆོས་ཀྱི་རྒྱལ་པོ་བསྔགས་
འོས་གང་དེའི་བགྱི་བ་ཉིད་དུ་ལྷ་ཡིས་བསྒྲགས།། འདི་ལྟར་སྔོན་བསགས་སྨོན་
ལམ་མཐུས།། འབད་པ་མེད་པར་དགེ་བའི་འཕྲུལ།། དཀར་ཕྱོགས་རྒྱས་པའི་
ཡར་ངོའི་དཔལ།། ཉ་གང་ཟླ་བ་འདི་ན་ཤར།། འདོད་ལྡན་རབ་བདེས་བསྐྱེད་
པའི་བུ།། མཛངས་མས་བསགས་པའི་བང་མཛོད་དང་།། རབ་སྦྱངས་ཤེས་
བྱའི་གནས་ཀུན་གྱིས།། གཅིག་ཏུ་བསྟན་ལ་ཕུད་དུད་གྱུར།། གང་གང་བུ་ནི་



༄༅།བཞི་པ། རྟེན་དང་གསུང་རབ་བཞེངས་ཚུལ། 251
ཆོས་ཀྱི་གོས།། རྣམ་གསུམ་འཛིན་པའི་ལྷབ་ལྷུབ་དང་། བྱ་རོག་མིག་འདྲའི་
སྣོད་མཆོག་ཀྱང༌།། ལག་ཐོགས་བསྐྱེད་མའི་མདུན་སར་སོང་།། དགྲ་བཅོམ་
གསར་པ་མཐོང་ན་དགའ།། འཕགས་པའི་ཡུལ་ནས་འདིར་ལྷགས་སམ།། འོན་
ཏེ་ཞིང་འདིར་སྤྲུལ་པ་ལགས།། མྱུར་དུ་ནང་བྱོན་བསྙེན་བཀུར་བཞེས།། ཞེས་
བརྗོད་དགའ་བས་རྟབ་རྟབ་པོས།། རང་གི་སྟོད་གཡོགས་གདན་བཏིང་ནས།།
བཞུགས་པར་བསྐུལ་ཚེ་རང་བུ་དེས།། འཛུམ་དཀར་གཡོ་ཞིང་འདི་སྐད་སྨྲས།།
བདག་ཅག་སྤྲུལ་དང་འཕགས་ཡུལ་ནས།། འོངས་པ་མ་ལགས་ཁྱེད་ཀྱི་བུ། ཕ་
མའི་གོས་ལ་གདན་བགྱི་བའི། ཞེས་བརྗོད་རང་གི་ཕྲག་གཟར་བའི།། གདིང༌
བ་གྲུ་བཞིའི་སྟེང་དུ་འཁོད། དེ་ནས་ཕ་མ་བློ་ཅན་དག ། རབ་བརྩེའི་དབང་
ལས་མིག་ཆུ་ཟགས།། ཀྱེ་མ་ཁ་རྩང་བྱིས་པའི་གཟུགས།། དེང་འདིར་འཕགས་
པའི་སྐུ་རུ་བལྟམས།། བདག་ཅག་འཁོར་བའི་ཕ་མཐའ་རུ།། སྒྲོལ་བའི་མཉན་
པ་ཉིད་གྱུར་ཏོ། ལྷག་པར་དྲིན་ལྡན་མ་ཡི་ཡིད།། རབ་ཏུ་གཡོས་ནས་གཙང་
མའི་ཟས།། སྡིག་པའི་དྲི་མས་མ་སྦགས་པའི། སྤྱད་འོས་བཟའ་བ་དེ་ལ་སྤྱིན།
དེ་ཚེའང་ དེ་ ཡི་ ཚོགས་ སྤེལ་ ཕྱིར།། ཞེན་ པ་ མེད་ པར་ ལོངས་ སྤྱད་ མཐར།
མཁན་སློབ་ངག་ལས་ཐོབ་པའི་ཕྲིན།། སྦྱིན་པའི་ཚིགས་སུ་བཅད་པར་བསྒྲགས།།
དེ་ཐོས་ཁྱིམ་གྱིས་བཅིངས་པའི་ཡིད།། སེར་སྣའི་མདུད་པ་ཡོངས་གྲོལ་ནས།།
དཀོན་ནོར་རིན་ཆེན་དཔག་ཡས་པ།། བུ་ཡི་མཁན་གཞོན་ནུ་རྒྱལ་མཆོག་ལ་ལ་ཉེ་བར་
བསྟབས།། དེས་ཀྱང་བདག་གིར་མ་བཟུང་སྟེ།། བསོད་ནམས་རི་བོའི་དཔལ་
འཛིན་པའི།། དད་པའི་ཚོང་ཟོང་སྤུངས་པའི་དྲུང༌།། བྱམས་སྐུའི་གཏེར་དུ་
ཡང་ཡང་སྦས།། དེ་ནས་བསྐྱེད་བུ་དགྲ་བཅོམ་དེས།། དྲིན་ཅན་དག་ལས་རྗེས་
ཆགས་པས།། འཛད་མེད་བང་བ་ནམ་མཁའི་མཛོད།། མི་ཟད་གཏེར་དེ་ཕ་
མར་སྦྱར།། ནི་པཱལ་མཁས་པ་ཡིད་སྐྱོང་བ། སློབ་མར་བཅས་པའི་ལག་པ་ནི།།



252
༄༅ཁྱང་པ་རྣམ་རྒྱལ་གྲགས་བཟང་གི་རྣམ་ཐར།
བི་ཤུའི་ འཕྲུལ་ ལ་ ཅོ་ འདྲི་ ཞིང་།། རང་ དབང་ གྱུར་ པའི་ དགེ་ མཚན་ རྙེད།།
ཟངས་མའི་རི་བོ་གསེར་ཆུ་ཡིས།། ཡོངས་སུ་བསྒྱུར་པའི་མཚན་དཔེའི་སྤོར།།
རིན་ཆེན་བྱེ་བའི་རྒྱན་སྤུད་པས། ལྷུན་པོའི་དཔལ་ཡང་ཕྲོགས་པ་སྙམ།། དེ་ཚེ་
གཞན་འཕྲུལ་དབང་བྱེད་ལྷའི།། སྙིང་ལ་གཟེར་བུ་རབ་ཞུགས་ནས།། ཡིད་
སྲུབས་བདུད་ སྡེའི་ དམག་ དཔུང་ གང་།། ཁྲོས་ པའི་ བཞིན་ བསྡུས་ མཆི་ མ་
འཛག ། མདའ་ལྔའི་མཚོན་གྱིས་སྙིང་ཕུག་པ།། རྒྱལ་ཕྲན་འདུས་པའི་འཁོར་
ཚོགས་དག ། ཕན་ཚུན་ཆེ་ལ་ཡིད་འགྲན་པས།། རྩོད་པའི་གཡུལ་ཤོམ་རིམ་
གྱིས་འགྱེད།། ས་བདག་དབྱེན་གྱིས་འབྱེད་མིན་ཡང་།། རང་རང་ལས་ངན་
འཁྲུལ་བའི་ངོར།། འདི་འདི་གང་གང་མངའ་ཡིན་ཞེས།། ཁྲོན་པའི་རུས་སྦལ་
རི་མོ་བཞིན།། ལས་ཉོན་དམན་པའི་ཟོ་ཆུན་དེས།། འདྲེན་བྱེད་རྐང་ལ་རབ་
འཁོར་ནས།། བདུད་ཀྱི་ཕོ་ཉའི་གཙོ་བོ་དག ། དྲུག་ཅུའི་སྲུང་མའི་ཞལ་དུ་
བསྟབས།། སྤྱན་རས་གཟིགས་དང་བྱམས་མགོན་གྱི།། རྗེས་སྤྲུལ་མཆེད་གཉིས་
གདན་འཛོམ་ཚེ།། མཁའ་དབྱིངས་ཀུན་ཁྱབ་ལྷ་རྫས་ཀྱི།། མེ་ཏོག་ཕྲེང་བས་
ལྗོངས་འདི་གང་།།
དེ་ལྟར་བར་ཆད་ཀྱི་གཡུལ་ལས་ཡོངས་སུ་རྒྱལ་བ་དང་རྒྱལ་བ་མི་ཕམ་པའི་
རབ་ཏུ་གནས་པའི་བྱིན་འབེབས་ཀྱི་རབ་གནས་ལྷན་ཅིག་ཏུ་འཛོམ་སྟེ། མཁན་
ཆེན་ཨ་ནནྟ་མ་མདོག་སྨད་ཀྱི་འགའ་རོང་དུ་འཁྲུངས། ཏི་བཟང་པོས་གཙང་ཁང་དུ་ནང་
གི་རྣལ་འབྱོར་ཟབ་མོ་ལ་བརྟེན་ནས་གསང་སྔགས་ལུགས་སུ། བདུད་འདུལ་
བའི་བགེགས་གཞོམ་དང་འབྲེལ་བའི་མེ་ཏོག་འབུལ་བ་མཛད་ཅིང་། སེམས་
དཔའ་གཞོན་ནུ་རྒྱལ་མཆོག་གིས་ཚོགས་པ་སྤྱི་དང་ཕྱོགས་མཐུན་དུ། དགའ་
ལྡན་ནས་ཡེ་ཤེས་ སེམས་དཔའ་སྤྱན་འདྲེན་པའི་དད་མོས་རྩེ་གཅིག་ ཏུ་དགེ་
འདུན་མི་ཕྱེད་འདུས་པའི་རྟེན་འབྲེལ་གྱི་དབང་གིས་མདོ་ལུགས་དང་འབྲེལ་



༄༅།བཞི་པ། རྟེན་དང་གསུང་རབ་བཞེངས་ཚུལ། ། 253
བའི་མེ་ཏོག་འཐོར་བ་གནང་། དེའི་ཚེ་མངའ་རིས་ཀྱི་ཡུལ་ཕྱོགས་མཐའ་དག་
ཏུ་གཏམ་དུ་གྲགས་པ་ཡང་། ཀསྨི་ར་ཁ་ཆེའི་ཡུལ་ན་དངུལ་གྱི་རྒྱུ་ལས་བསྒྲུབས་
པའི་བྱམས་ཆེན་ཁྲུ་བརྒྱད་ཅུ་བ་ཞིག་བཞུགས་པ། ཡུལ་དེའི་རྒྱལ་བོ་ཕྱི་རོལ་
བའི་གྲུབ་པའི་མཐའ་ལ་ཞེན་པ་དང་། སྡིག་པའི་སློབ་དཔོན་གྱིས་བསྒྱུར་པའི་
དབང་ལས་རྒྱུའི་རིན་པོ་ཆེ་ལ་བརྣབ་སེམས་ཀྱིས་རིན་པོ་ཆེའི་རི་བོ་ལྟ་བུའི་སྐུ་
གཟུགས་དེ་སྡིག་པའི་ལས་བྱེད་དག་གིས་བཤིག་པར་ཆས་པ་ན་གསུང་བྱོན་ཏེ་ད་
སྟེ་ཞག་བདུན་དུ་གཙུག་ལག་ཁང་འདིའི་སྒོ་ སྡོམས་ལ་ཞོག་ཅིག ང་ཉིད་མཚོ་
ཆུང་གཅིག་གི་འགྲམ་ན་དགེ་སློང་ཞིག་གིས་འབོད་ཀྱིན་སྣང་བས་དེར་འགྲོའོ་
ཞེས་ཐོས་པས། སྡིག་ལྟ་ཅན་རྣམས་ཀྱིས་དེ་བཞིན་དུ་བསྒྲུབས་ནས་ཞག་བརྒྱད་
པའི་ཉིན་བལྟས་པས་དངུལ་གྱི་སྐུ་དེ་ཡང་སོ་སོར་ཕྱེ་མ་དགོས་པར་ཞིག་ནས་
འདུག་ཅེས་ངེས་གནས་སུ་གྲགས་ཤིང་སྐུའི་ཆ་ཤས་འདྲེ་བ་ཡིན་ཟེར་སྣོད་ལུང་མ།
མ་ཤེས་རབ་ཏུ་གྲགས་པ་དེ་ལ། ཤེས་ལྡན་རྣམས་སྤྱི་བོར་ལེན་པ་དང་། བྱམས་
པའི་སྐུ་བཞེངས་པའི་རྒྱུར་འགྲོ་བ་ཡང་ཡོད་ལ། དུས་ དེ་དང༌། རྗེ་སེམས་
དཔའ་ཆེན་པོས་ཕྱོགས་འདིར་བྱམས་ཆེན་རབ་གནས་མཛད་པ་གཉིས་ལེགས་
པར་འགྲིག་པ་ཡིན་ནོ། དེ་སྐབས་ཉིད་དུ་རྒྱ་གར་ཤར་ཕྱོགས་དམ་པར་རྒྱལ་
པོའི་རིགས་སུ་སྐུ་འཁྲུངས་པའི་པཎྜི་ཏ་ཆེན་པོ། ནགས་ཀྱི་རིན་ཆེན་ཡང་ཕེབས་
ཨཱརྱ་མཻ་ཏྲིའི་ཕོ་བྲང་དང་སྐུ་ལ་ཆེད་དུ་བརྗོད་པའི་སྙན་ངག་སྤེལ་ཞིང་པཎ་ཆེན་
ཉིད་ཀྱིས་གྲུབ་ཆེན་ཤ་ལྦ་ར་ལ་དངོས་སུ་གསན་པའི་བདེ་མཆོག་བཅུ་གསུམ་མའི་
དཀྱིལ་འཁོར་དུ་དབང་གི་བྱ་བ་ཡང་གསན། དེ་ནུབ་རིགས་ལྡན་ཆེན་པོ་ཉིད་
ལ་ཡིད་བཞིན་ནོར་བུ་དབང་གི་རྒྱལ་པོ་ཡི་དམ་གྱི་ཞལ་མདོག་ཅན་ཕྱག་ཏུ་སོན་
པའི་དགེ་ལྟས་ཀྱང་བྱུང་ལ། པན་ཆེན་ཉིད་ཀྱིས་རྒྱ་གར་དུ་དེ་བཞིན་གཤེགས་
པའི་རིང་བསྲེལ་རྒྱལ་པོ་ཐ་དད་པ་བཅུ་གསུམ་གྱི་ལག་ན་ཡོད་པ་ཀུན་བསྡུས་ ་



254
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
་་ --
ནས་གསོལ་བ་བཏབ་པས་དེ་ཐམས་ཅད་གཅིག་ཏུ་གྱུར་ཏེ། དེར་གནས་དོན་
དྲང་པོར་གསུངས་ན་ ཀུན་ ཀྱང་ཡིད་མི་ཆེས་པ་ལ་གཞན་ ཐབས་ མ་རྙེད་དེ།
ཐུགས་ཆད་དེ་བའི་ངང་ནས་སངས་རྒྱས་ཀྱི་ཡོན་ཏན་ལ་རབ་ཏུ་དད་པའི་སྒོ་
ནས་གསོལ་འདེབས་དྲག་ཏུ་མཛད་པར་མནལ་ལྟས་དགེ་བ་དང་བཅས་སྔར་
ལས་གཅིག་འཕེལ་བས་ཐུགས་མགུ་བ་རྙེད་ནས་རིང་བསྲེལ་རྣམས། རྒྱལ་པོ་སོ་
སོ་ལ་གནང༌། གཅིག་པུ་དེ་པཎ་ཆེན་ཉིད་ཀྱི་སྐུ་དང་མ་བྲལ་བར་ཡོད་པས་དེ་
བྱམས་པའི་རྟེན་བཞུགས་སུ་ཕུལ་ན་དགོངས་ཀྱང་ཐུགས་ཀྱིས་མ་ཐོངས་པ་ལ་
མནལ་ལས་ལྟས་སུ་ངེས་པར་སྩོལ་དགོས་པའི་མཚན་མ་བརྟན་པོ་ཤར་ནས་སླར་
ལ་སྟོད་སྨན་ཁབ་ནས་གནང་སྟེ། དུང་གཡས་འཁྱིལ་ནང་དུ་བཅུག་ནས་བྱམས་
པའི་སྨིན་མཚམས་ཀྱི་མཛོད་སྤུ་ན་བཞུགས་སོ།། དུས་དེར་ཆོས་རམ་རིངས་སྡེ་ཆེན་
པོའི་གདན་སར་བཞུགས་པ་མཁན་ཆེན་ས་སྐྱར་འཁྲུངས་པ་སེང་གེ་དཔལ་བས་རང་
གི་བདོག་པའི་དངོས་པོ་ཐམས་ཅད་བྱམས་པའི་སྐུའི་རྒྱུར་དམིགས་པའི་སྤོང་
དག་བཟླས་པ་ལན་གསུམ་དུ་མཛད་ཅིང་ཅི་ནས་ཀྱང་ཁུར་བཞེས་ཆེ་བ་གནང་
ཞེས་གྲགས་ ལ། དེའི་ གདན་ སར་ ཕེབས་ པའི་ མཁན་ཆེན་དོན་ བཟང་ རྒྱལ་
མཚན་པ་ལ་ཆོས་ཀྱི་རྒྱལ་པོས་བཀའ་ཆོས་ཀྱི་འབྲེལ་བ་ཙམ་གསན་ལ། སླར་
ཡང་རྒྱལ་སྲས་གཞོན་ནུ་རྒྱལ་མཆོག་པ་དང་། ཆོས་རྒྱལ་དཀོན་མཆོག་ལེགས་
པའི་དྲུང་གིས་བཟང་ལྡན་ན་བཞུགས་པའི་རྗེ་བཙུན་བྱམས་པའི་གསེར་སྐུ་དེ་ཉིད་
ཀྱང་བཞེངས། དེའི་མངའ་རིས་སྟོད་དུ་འཁྲུངས། འདི་ལ་ཆོས་ཀྱི་རྒྱལ་བོས་བཀའ་གདན་སར་
མཁས་གྲུབ་སེང་གེའི་དབོན་པོ་མཁས་ཆེན་བློ་བཟང་བས། དེ་རྗེས་མཁན་ཆེན་ཀུན་དགའ་བ། དེ་ནས་
མཁན་ཆེན་སངས་རྒྱས་སེངྒེ་བས་མཛད། འབྲེལ་ཞུས། འཁྲུངས་ཡུལ་འབྲོག་བུད་ང་ལྔ་སོང་ཞལ་སློབ་
ཡིན་ལ་ཕྱིས་བཀའ་འབྲེལ་ཡོད་ཙམ་གསན། བཀའ་འགྱུར་བྱང་བརྩེགས་མ་ཡང་ལེགས་
པར་གྲུབ་རྗེས། བྱམས་ཆེན་བཞེངས་ནས་ལོ་བདུན་ལོན་པ་བྱི་བའི་ལོ་ལ་བབ་



༄༅།བཞི་པ། རྟེན་དང་གསུང་རབ་བཞེངས་ཚུལ།
255
པ་ན། ཆོས་རྣམས་ཀུན་གྱི་སྙིང་པོ་ནི། འཇིག་རྟེན་ལས་སྣང་ལས་བཟློག་ནས།།
སྲིད་པའི་གནས་ལ་སྐྱོ་བསྐྱེད་དེ།། འཁོར་བའི་བདེ་ལ་ཡིད་རབ་འབྱུང་།། གང་
ཡང་ཆོས་ཀྱི་རྒྱལ་པོ་དེ།། གང་དུ་སྲིད་འདི་རབ་བསྐྱངས་ནས།། གང་དག་བྱ་
བའི་འཕྲོ་ཅན་ཡང་། གང་གིས་བཞག་ནས་བདེ་བར་གཤེགས། ལྟས་བཟང་
ངོ་མཚར་བྱེ་བ་བརྒྱ༎ བལྟས་ཙམ་ཉིད་ནས་འཇིག་ཆོས་ཅན། ལྟས་ངེས་མི་
རྟག་རབ་ཏུ་བསྐུལ།། མིག་ཆུས་བསྒྲིབས་པའི་རབ་རིབ་མིག ། མཐོང་མཛེས་
ཆོས་རྒྱལ་དེ་མ་མཐོང་།། ཡིད་འབྱུང་སྐྱོ་ཤས་དུབ་པའི་ཡིད།། དེ་ཚེ་དེར་འདུས་
ཀུན་ཀྱང་དེ། ཞེས་སོ།།
དེར་དགོངས་དབྱིངས་ཡོངས་སུ་སྐོང་བའི་དགེ་ཚོགས་རླབས་པོ་ཆེ་བསྒྲུབ་
པར་མཛད་སྐབས། ལྷོ་ ཕྱོགས་ སུ་ དུས་ ལྷག་ པར་ གཟིངས་ པའི་ དབང་ ལས་
རིགས་ལྡན་ཆེན་པོ་བ་ཉིད་མི་ཕེབས་ཀ་མེད་ ཤར་ནས་ གློ་བུར་ཕོ་བྲང་ནས་
དཔལ་ལྡན་ས་སྡིངས་ཀྱི་ན་ཁར་ཨེན་ཙམ་གདན་ཕབ། ཆོས་རྒྱལ་ནམ་མཁའ་རྡོ་
རྗེ་སྐུ་ན་ཕྲ་མོ་རང་དུ་བཞུགས་པ་ན། ཐུགས་སྣ་ཁྲིད་པའི་བཀའི་བསླབ་ཆ་ནན་
ཆགས་སུ་སྩལ་རྗེས་དེ་ནུབ་རང་ཤེལ་དཀར་ཕྱོགས་སུ་ཆིབས་ཁ་བསྐྱོད་དེ། དེའི་
ནང་སེལ་གྱི་འཁོན་དབྱུང་དང་ལེགས་སྤེལ་ཉེས་བསུབས་གནང་བས། དུས་
སྐབས་རྣལ་དུ་འཁོད་པའི་ཕན་བདེ་བསྒྲུབས་ནས། སླར་ཡང་ཕྱོགས་འདིར་
ཕེབས་ཞེས་གཏམ་དུ་ཐོས་སོ།། ཀྱི་མ་ལས་ཉོན་བསགས་པའི་ས་བོན་དག །
ཀུན་གཞིའི་ཞིང་ལ་མི་མངོན་གབ་པའི་ཚུལ།། རྒྱུ་རྐྱེན་ཆུ་ལུད་ནམ་ཟླའི་དུས་ཀྱི་
དབང་།། དཀར་ནག་མྱུ་གུའི་འཕེལ་བ་རིམ་གྱིས་ཐོབ།། སྣ་ཚོགས་བྱ་བ་འདུས་
པའི་ཚང་ཚིང་ནགས། སྲིད་པའི་བདེ་སྡུག་མེ་ཏོག་སོ་སོར་འཁྲུངས།། རང་
རང་མྱོང་ངེས་མངར་ཁ་སྔ་མའི་ལས།། འབྲས་བུའི་འཕེལ་བ་དུ་མའི་ལོ་ཏོག་
སྨིན།། སྒྱུ་ལུས་ཕུང་པོའི་དབྱར་ཁྱིམ་འབྱུང་བཞིའི་མཁར།། ཅོལ་ཆུང་རིག་



256
༄༅བྱང་པ་རྣམ་རྒྱལ་གྲགས་བཟང་གི་རྣམ་ཐར།
་
པའི་གནས་བདག་ཚུགས་མེད་མ།། འཕྲལ་འགྲོགས་སྣང་བ་ཁྲིད་པའི་ཟོལ་སྦྱོར་
གྱིས།། དལ་འབྱོར་ནོར་བུའི་ཚོང་ཉེས་དེའུ་བྱུང་།། ཡུན་རིང་མི་གནས་འདུས་
བྱས་དངོས་པོའི་གཤིས།། རྟག་འཛིན་འཁོར་ བའི་ ཁོང་ སྐྲུན་ལས་ངན་ ཅན།།
ངེས་འབྱུང་ཆོས་བཞིན་སྤྱོད་ པའི་སྨན་མཆོག་ གིས།། སྡུག་བསྔལ་ རྩོད་ནས་
འབྱིན་པར་བྱིན་གྱིས་རློབས།། ཞེས་བྱ་ བ་ཡང་། ཆོས་ལ་བསྐུལ་བའི་བར་
སྐབས་ཀྱི་ཚིགས་སུ་བཅད་པའོ།། སླར་ཡང་རྣམ་པར་ཐར་བའི་བྱིངས་ཉིད་ལ་
འཇུག་པར་བྱ་ སྟེ། དེ་ ལྟར་ཆོས་རྒྱལ་དཀོན་མཆོག་ལེགས་ པ་ ཡང་ཞི་བར་
གཤེགས། བདག་ཆེན་ནམ་མཁའ་རྡོ་རྗེ་བའི་དྲུང་ཡང་སྐུ་ན་ལྷག་པར་ཕྲ་བའི་
དབང་ལས། སྡེ་སྲིད་ཆེན་པོའི་བྱ་བ་ལ་ གང་ གི་ སྒོ་ནས་ཀྱང་མཛད་དཀའི་
སྐབས་ཉིད་དུ་ཐུག་ཀྱང་འཇིག་རྟེན་ལས་སྣང་སྒྱུ་མའི་ཟོལ་ཙམ་དུ་གཟིགས་པའི་
དབང་ཉིད་ལས་ཅི་དགའི་ཀློང་དུ་དགོངས་ཏེ། རང་ཉིད་ཀྱི་བགྱི་བ་ནི། ཤམ་
མྦྷ་ལའི་ཆོས་རྒྱལ་རིགས་ལྡན་དག་གི་རྗེས་སུ་འཇུག་པའི་འཆད་རྩོད་རྩོམ་པའི་
སེང་གེའི་ཁྲི་ལ་གཡོ་བ་མེད་པར། དམ་པའི་ཆོས་ཀྱི་བྱ་བ་ཉིད་རྙེད་པའི་མཆོག་
གྱ་ནོམ་པར་ཐུགས་སུ་ཆུད་ནས་ནམ་དུའང་ཆོས་སྨྲ་བའི་རིང་ལུགས་ལས་སྐད་
ཅིག་ཀྱང་གཡེལ་བ་མེད་པར་མཛད་པའི་དབང་ལས། དུས་དེ་ཙམ་ན་མཁས་
པའི་མཁས་པར་བགྲངས་ སུ་ གཏོགས་པའི་གཞུང་ལུགས་རབ་འབྱམས་སྨྲ་བ་
ཀུན་ཀྱང་། ཆོས་ལ་རྗེས་སུ་བརྟེན་པའི་མོས་དགེ་བླུན་པོའི་དད་ངོར་མ་ཡིན་
པས་རྒྱུད་བརླན་ཏེ། གང་གི་ཡིད་ཆེས་ཀྱི་སྙིམ་པར། བཀའི་བདུད་རྩི་ནོས་
ནས། ཐར་བ་དང་ཐམས་ཅད་མཁྱེན་པའི་གསོས་སུ་ལོངས་སྤྱོད་པར་མཛད་དོ།།



257
ལྔ་པ། གསུང་གི་བདུད་རྩིས་ཡོངས་སུ་
སྨིན་པའི་སློབ་རྒྱུད་སྤེལ་ཚུལ།
དེ་ལྟའི་གསུང་གི་བདུད་རྩིས་ཡོངས་སུ་སྨིན་པའི་ཞལ་སློབ་རྒྱུད་འགྲེལ་ལ་
གསན་པ་མཐར་ཕྱིན་པ་ཡང་ཇི་སྙེད་སྣང་ཡང་རགས་པ་ཙམ་གྱི་མཚན་སྨོས་ན།
རྩེ་ཐང་བ་སངས་རྒྱས་ལྷུན་གྲུབ་པས་རིགས་ལྡད་[ལྡནཉིད་ལས་རྒྱལ་སྲས་བྱང་
ཆུབ་སེམས་དཔའི་འགྲེལ་བ་གཞུང་ཕྲན་མཐའ་དག་གི་བཀའ་ལུང་གི་གསན་པ་
མཐར་ཕྱིན་ནས། དབུས་ཕྱོགས་སུ་ཕེབས་ནས། གྲ་བྱམས་པ་གླིང་དུ། རྗེ་
ཡར་དབོན་པར་གྲགས་པ། པཎ་ཆེན་བསོད་ནམས་རྣམ་རྒྱལ་བའི་དྲུང་དུ།
རིག་གནས་ཀྱི་བསླབ་སྦྱང་འགའ་ལ་ཐུགས་ཀྱི་འཇུག་པ་སྤྱོད་མཛད་པའི་ཚེ།
འཕྲལ་གྱི་ཞལ་འཕྲོས་ལ། དཔལ་ལྡན་རྒྱུད་དང་འགྲེལ་པའི་ཆོས་སྐད་དུ་མ་རིམ་
གྱིས་རིམ་གྱིས་གླེངས་པས། རྗེ་བྱམས་པ་གླིང་བ་ཆེན་པོའི་ཞལ་སྔ་ནས་ཐུགས་
ལྷག་པར་དང་ བ་ སྟོབས་ སུ་ གྱུར་ བའི་བཀའ་སྩལ་ ལྷུག་ པར་ འབྱོན་ པ་ ཡང་།
དཔལ་དུས་ཀྱི་འཁོར་ལོ་འདི་ཉིད་རྒྱུད་མ་ལུས་པའི་བླ་ན་བཞུགས་ཤིང་། རྡོ་
རྗེའི་ཚིག་མདུད་དུ་བསྡམས་པའི་རྒྱུད་སྡེ་མ་ལུས་པའི་གནད་དོན་འགྲོལ་ཞིང་།
ཕྱི་ནང་གིས་ བསྡུས་པའི་གྲུབ་པའི་མཐའ་ཅི་དང་ཅི་མཆིས་ པའི་ངེས་ གནས་
འདིར་མ་ཚང་བ་མེད་པས་གཅིག་ཤེས་ཀུན་གྲོལ་ཉིད་ཡིན་ཀྱང་ཕྱོགས་རེའི་མིག་
ཅན་མཐའ་དག་གི་ཇི་ལྟར་ཡང་གཏིང་དཔོགས་པར་མི་སྤྱོད་པས་མཁས་རློམ་
དག་ཀྱང་མགོ་འཐོམས་ནས་ཆོས་མ་ཡིན་པར་འཛིན་པའི་ལོག་ཤེས་རྒྱ་འབྱམས་
ཀྱིས། སྐལ་བ་དམན་པའི་ཁུང་བུར་ངང་གིས་འཇུག་ལ། ལོ་ཙཱ་པ་ཆོས་ཀྱི་མིག་
ཅན་དག་ཀྱང་དོན་སྤྱི་ཙམ་ལས། གནད་དོན་ལ་འབྲུ་འཛེམ་པར་ངེས་པའི་
སྤོབས་པ་མ་རྙེད་པས། གྱི་ཇོའི་འགྱུར་མང་ནས་ཤོང་འགྱུར་བར་ལ་ཡང་རྣམ་



258
༄༅ཁྱང་པ་རྣམ་རྒྱལ་གྲགས་བཟང་གི་རྣམ་ཐར།
གཞག་ཐ་དད་པའི་དབང་ལྡན་ཁོ་ནར་ཡོད་ལ། ཤོང་ལ་འགྲོ་མགོན་འཕགས་
པས་ཀྱང་ལེགས་སོ་སྩལ། སྔོན་ཆད་མ་རྟོགས་ལོག་རྟོག་ཐེ་ཚོམ་གྱི་མུན་པས་
བསྒྲིབས་པ་ཀུན་སེལ་བའི་དབུགས་དབྱུང་གནང་བའི་སྙན་པས་ས་སྟེང་པ་ཀུན་
གྱིས་ཡིད་ཆེས་སུ་འཛིན་པར་གྱུར་ཅིང་། ཐམས་ཅད་མཁྱེན་པ་བུ་སྟོན་པས་
ཀྱང་ཤོང་འགྱུར་ཉིད་འཆད་དཔེའི་མཐིལ་དུ་མཛད་ནས། འདིར་མི་བཅོས་སུ་
མི་རུང་བ་སུམ་ཅུ་སོ་གྲངས་ཙམ་ཡོད་ཅེས་བཀའ་སྩལ་བ་ལྟར། ཀུན་མཁྱེན་
ཆེན་པོ་དོལ་བུ་སངས་རྒྱས་ཀྱིས་ལོ་ཙཱ་བ་རྣམ་གཉིས་ལ་བཀའ་བསྒོས་ནས་འགྱུར་
སར་མཛད་སྐབས་སྔར་གྱི་བུ་སྟོན་གྱིས་མཆན་བུར་བཏབ་པའི་འགྱུར་བཅོས་
ཀུན་ཐད་སོར་བཞག དེ་ལས་དོན་ལ་རྟོན་པའི་དབང་གིས་ངེས་པའི་མཐར་
ཐུག་རྣམས་རང་སྐད་ཟུར་ཕྱིན་པར་མཛད་དེ། དོལ་མཆན་ཉིད་ཀྱི་གཟེར་བུར་
བསྡམས་ནས། གནས་དོན་རྒྱས་འགྲེལ་ངེས་དོན་རྒྱ་མཚོ་བསྟན་པ་སྤྱི་འགྲེལ་
བཀའ་བསྡུ་བཞི་བ་སོགས་ཀྱིས་གསལ་ཞིང་གསལ་བའི་ཤིང་རྟའི་སྲོལ་ཕྱེ་བ་འདི་
ལས་གུད་པའི་བྱང་ཤམྦྷ་ལ་ན་ཡང་དཔལ་ལྡན་རྒྱུད་ལ་འགྲེལ་མཛད་མེད་ངེས་
སྙམ་པའི་ཡིད་ཆེས་ཡོད་ཅིང་། བསྟན་པ་སྤྱིའི་སྒོ་མཐའ་དག་ལ་འཆད་རྩོམ་གྱི་
ཁུར་བ་སྟོན་ཆེ་བ་ཙམ་འདུག་ཀྱང་། དུས་འཁོར་ཉག་གཅིག་གི་ངེས་གསང་
འདོམས་པའི་སྐབས་དོལ་བུ་བའི་ཆར་མི་བསྐྲུན་ངེས་ནའང་། ཀུན་མཁྱེན་ཆེན་
པོ་ཉིད་ཀྱི་མཁྱེན་རབ་ཟབ་ཅིང་གཏིང་དཔག་དཀའ་བའི་ཆ་རྣམས་སློབ་མའི་
གཙོ་བོར་གྲགས་པ་ཀུན་གྱིས་ཀྱང་། ཇི་བཞིན་དུ་མ་རྟོགས་པ་འདྲ། ཆོས་རྗེ་
ཕྱོགས་པས་རྣམ་གཉིས་འགྱུར་ལ་དོལ་མཆན་ལ་སྐྱོགས་པའི་མཆན་བུ་མཛད་པ་
ལ། ས་བཟང་མ་ཏིས་གཞུང་མཆན་ནང་འགལ་བའི་སྐྱོན་བཟུང་རྗེས་སླར་ཤོང་
འགྱུར་ལ་མཆན་མཛད། འདི་ཤར་བ་ཡེ་ཤེས་རྒྱལ་མཚན་པ་སོགས་ཀྱིས་ཐུགས་
མོས་ཀྱི་བསྔགས་པ་རྒྱ་ཆེར་གནང་བའི་སྐྱོམས་ཡར་བ་མཐའ་དག་ཡིད་བདེར་
འཛིན་མོད་ཀྱང་འདི་ལ་ཡང་མ་ཏིའི་གསུང་ལྟར་གཞུང་མཆན་མི་འགྲིག་པའི་
སྐྱོན་གནས་ཏེ། དེ་མིན་ན། ཤོང་འགྱུར་ལས་སླད་མ་འགྱུར་གསར་ཕྱེ་བ་ལ་
L



༄༅།ལྔ་པ། གསུང་གི་བདུད་རྩིས་ཡོངས་སུ་སྨིན་པའི་སློབ་རྒྱུད་སྤེལ་ཚུལ།
259
-
-
དགོངས་པ་ཅི་ཡང་མེད་པས་སོ།། དེས་ན་ད་ལྟའི་ཆོས་རྒྱལ་རིགས་ལྡན་གོང་གི་
གསུང་འདི་ཀུན་ནི། པདྨ་དཀར་པོ་དངོས་ཀྱི་བཀའ་སྩལ་ཉིད་དེ། ངེད་རང་
གིས་སྔར་དཔལ་ལྡན་རྒྱུད་དང་འབྲེལ་བའི་རྩོམ་ཅུང་ཟད་བྱས་ཡོད་པ་ཀུན་ལ་
ངེས་པར་བཅོས་དགོས་པ་ཡང་མང་བར་འདུག་གསུངས། ཡིག་ཆ་འགའ་རེ་ལ་
གསར་བཅོས་ཀྱང་གནང་། ཡང་སྐབས་ཤིག ཤམྦྷ་ལའི་ཚད་ཀྱི་འབེལ་གཏམ་
སྐབས། འདི་ལ་ཤོང་འགྱུར་དཔང་པོར་མཛད་པ། ཆོས་རྗེ་ཕྱོགས་པའི་གསུང་
སྒྲོས་ཡིན་ནའང༌། དུས་ཀྱི་འཁོར་ལོའི་སྐབས་འདིར་ཚད་མའི་སྐྱེས་བུ་ནི་ཤེས་
རབ་རྒྱལ་མཚན་རང་ལགས་ཀྱང་གསུངས་ཤིང་། ཕྱིས་ལོ་ཆེན་བསོད་ནམས་རྒྱ་
མཚོས་དུས་ཀྱི་འཁོར་ལོའི་བློས་སླངས་དང༌། གསེར་སྐུ་ཆེན་མོ་སོགས་ཀྱི་སྙན་
པ་བསྒྲགས་དུས་བྲེ་མོའི་ཚུལ་དུ་ལོ་ཆེན་པས་མི་དུས་འཁོར་དུ་སོང་བ་ལ་ཐུགས་
གཞིག་མ་ཆུག་པའི་བཟོའི་དུས་འཁོར་ལ་ཐུགས་ཧ་ལས་པ། དེད་རང་དབུས་པ་
གསེར་དངུལ་ ལ་ མིག་ ཆུངས་ པའི་ སྟབས་ ཀས་ ཡིན་གསུངས། ཡང་ཆོས་རྗེ་
རྟོགས་ལྡན་པས་འཁྲུལ་སེལ་བ་དང་རྩོད་པ་ལ་བྱོན་དུས། རྗེ་བྱམས་གླིང་བ་
ཆེན་པོའི་གསུང་ནས། འདི་དག་ལ་ཁོ་བོས་སྨྲ་བ་ཅིག་གླེང་ན་འཁྲུལ་སེལ་བའི་
རྣམ་གཞག་མ་ལུས་པ་ལ་བསྡུ་ཚོམས་ཅི་ཡང་མི་ཡོང་ངེས་ཀྱང་། ཆོས་རྗེ་ཡིད་
བཟང་རྩེ་བའི་དྲུང་གིས་དགེ་བཤེས་ནང་གི་ཆགས་སྡང་དུ་དགོངས་ཡོང་ཡང་
གསུང་ཟེར་ཞིང་། མདོར་ན་རྩེ་ ཐང་པ་སངས་རྒྱས་ ལྷུན་གྲུབ་པས། རིགས་
ལྡན་ཆེན་པོའི་བཞེད་པ་ལྷའི་རྔ་སྒྲས་མཁས་པ་མང་པོའི་སྙན་དུ་དགྱེས་པའི་རོལ་
མོ་རྒྱ་ཆེར་བསྒྲགས་སོ།། དེ་དག་ལ་ཡང་འདི་སྐད་ཅེས།
གང་གསུང་དབྱར་སྐྱེས་རྔ་ཡི་སྒྲ་དབྱངས་དག ། ཐོས་པས་ རབ་དགའི་
རིག་གནས་གཙུག་ཕུད་ཅན།། དད་པའི་སྤུ་ལོང་བྱེ་བ་རབ་གཡོས་ནས། ངོ་
མཚར་བསྔགས་པའི་འཇོ་སྒེག་རོལ་གར་སྒྱུར།། རབ་ཟབ་རྒྱལ་བའི་ཞལ་ཆེམས་
གབ་པའི་བཀའ། ས་བཅུའི་རྒྱལ་བའི་སྲས་པོའི་སྙན་བཞུགས་གང་། སྐལ་
ལྡན་ཡིད་ལ་རེ་བའི་ངེས་ གནས་ སུ།། སྤྲུལ་པའི་དྲང་སྲོང་ཚོགས་ ལ་ རྗེས་སུ་
L



260
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
གདམས།། དེ་ནས་གངས་རིས་བསྐོར་བའི་ཡུལ་ལྗོངས་འདིར། གྲུབ་པའི་སྐྱེས་
བུ་བརྒྱུད་མས་ལེགས་དྲངས་ཏེ། ལོ་པཎ་གྱིས་གཟིགས་མཁས་ལ་གྲགས་པའི་
ཆོས།། རྩོད་པ་ཀུན་བྲལ་ཤིང་རྟའི་སྲོལ་ཆེན་ཡིན།། གཏིང་མཐའ་མི་དཔོགས་
རྒྱུད་རྒྱལ་རྒྱ་མཚོའི་བྱིངས།། བློ་ཆུང་ཁྭ་ཏའི་སྟོབས་ཀྱིས་མ་བརྒལ་ནས།། རང་
སྣང་གྲུབ་མཐའི་སྐད་ངན་སྒྲོག་པ་ཡི།། ཁ་གདངས་རྒྱལ་ལ་ཅོ་འདྲི་སྨྲ་བ་བཞིན།།
སྒྱུར་བྱེད་རིམ་པས་མ་རྟོགས་སྦས་པའི་ཆ།། ཇི་བཞིན་གཟིགས་པའི་སྤྱན་ཡངས་
ཤོང་སྟོན་དང༌།། རྟོན་པ་བཞི་ལྡན་ཚུལ་གྱི་གསར་འགྱུར་དུ། བསྒྱུར་མཁས་ལོ་
ཆེན་ཉི་ཟླ་ཟུང་གཉིས་ལགས།། གཞུང་གཞན་ཤེས་ངོར་འདྲེན་པའི་ཀྱོག་བཤད་
ཀྱིས།། རྒྱུད་འགྲེལ་དྲི་མར་བྱེད་པའི་མཛེས་ཆོས་མཁན།། དྲང་ངེས་སོ་སོར་
འབྱེད་ པའི་མཐུ་མེད་པ།། དེ་དག་ རྒྱ་ མཚོའི་ འགྲམ་ གནས་ ཡི་ དྭགས་ ཉིད།།
སྔར་སྦྱངས་གྲུབ་མཐའི་བག་ཆགས་འཐས་པའི་བློས།། སངས་རྒྱས་བྱང་ཆུབ་
སེམས་དཔའི་ཐུགས་མཚོ་ལས།། ལེགས་ བྱུང་ ཡིད་བཞིན་ནོར་བུ་རིན་ཆེན་
དང་།། འོད་ལྡན་མཆིང་བུ་མཉམ་འཛིན་བྱིས་པའི་ཚུལ། བཤེས་གཉེན་ངན་
པའི་གདོན་གྱིས་བཏབ་པ་འགའ།། ཕྱི་རོལ་བསྟན་ཆོས་ཙམ་དུ་འཛིན་བྱེད་
མོད།། ལྷ་མའི་སྟོན་པའང་མུ་སྟེགས་དམན་པ་ཡིས།། གཡོ་ཅན་དྲང་སྲོང་གོ་ཏ་
མར་སྒྲོག ། ཐོས་ཚོད་བོན་གྱེར་ཕལ་བའི་སྲོལ་དོར་ཏེ། དཔྱད་པ་གསུམ་གྱི་
ལུང་རིགས་ལ་བརྟེན་ནས།། ཆོས་དང་ཆོས་མིན་འབྱེད་ལ་མཐུ་ཐོབ་པ།། ཤེས་
རབ་སྒྲོན་མེས་བདག་རྒྱུད་གང་གྱུར་ཅིག །
རིན་པོ་ཆེ་རྡོ་རྗེ་རྒྱལ་མཚན་པས་ཀྱང་རིགས་ལྡན་ཆེན་པོ་ཉིད་ལས། རྒྱུད་
འགྲེལ་གྱི་གསན་པ་མཐར་ཕྱིན་པར་གནང་ཞིང་མུས་སྲད་ཀྱི་སྤེའུར། དཔལ་
ལྡན་རྒྱུད་ལས་བཤད་པ་ལྟར་ཆུའི་འཕྲུལ་འཁོར་གྱིས་གྱེན་དུ་ཆུ་འདྲེན་པའི་སྒྱུ་
མའི་རོལ་རྩེད་ཀྱང་སྟོན་པར་མཛད་ལ། པཎ་ཆེན་ཤཱཀྱ་མཆོག་ལྡན་པའི་གསུང་
ལས་ཀྱང་ཆོས་རྗེ་རྡོ་རྗེ་རྒྱལ་མཚན་པའི་མཁྱེན་ཡངས་འདིས་རིགས་ལྡན་པདྨ་
དཀར་པོའི་བཤད་སྲོལ་ཉིད་ལ་ཕུ་དུད་དུ་བསྐྱངས་པ་ཡིན་ན་སྤྱི་སྒོས་ཀུན་གྱི་



༄༅།ལྔ་པ། གསུང་གི་བདུད་རྩིས་ཡོངས་སུ་སྨིན་པའི་སློབ་རྒྱུད་སྤེལ་ཚུལ།
261
བསྟན་པ་ཉི་མ་ཤར་བ་འདྲ་བ་ཞིག་ཡོང་ངེས་པ་ལ། ས་སྐྱ་པ་གསར་རྙིང་གི་དབྱེ་
འབྱེད་བན་བུན་འདིས་ཐུགས་བྲེལ་བ་རང་ཞིག་བྱུང་འདུག་ཀྱང་གསུངས་ཞེས་
གཏམ་དུ་ཐོས་ལ། རྗེ་དེ་གཉིས་ཀའི་ཐུགས་སྲས་མི་ཉག་ཆོས་གྲགས་དཔལ་
བཟང་བས་ ཀྱང་། རིགས་ ལྡན་ ཆོས་ ཀྱི་ རྒྱལ་ པོའི་ ཞབས་ པད་ ལ་ བཏུད་ དེ།
རྒྱུད་འགྲེལ་ལ་གསན་པ་རྒྱ་ཆེར་གནང་ཞིང་ སླད་ནས་ རིན་པོ་ཆེ་རྡོ་རྗེ་རྒྱལ་
མཚན་པའི་དྲུང་ལ་ཡང༌། རྩིས་སོགས་ལྷག་མར་གྱུར་པའི་བསླབ་སྦྱང་ཐམས་
ཅད་རྫོགས་པར་མཛད། པཎ་ཆེན་ལ་ཡང་དྲི་ མལ་ གྱི་སྒོ་ནས་ནན་ཏན་དུ་
ཐུགས་ལ་རྗེན་པར་གྱུར་སྐབས། གཏིང་སྐྱེས་སོགས་སུ་གདུལ་བྱར་གྱུར་པའི་
ཤེས་ལྡན་མང་པོ་ལ་རྒྱུད་འགྲེལ་གྱི་འགྲོ་དོན་འཕེལ་རྒྱས་མཛད་ལ། ཕྱིས་པཎ་
ཆེན་པ་དང་མཇལ་ནས་ཆོས་གཏམ་གྱི་དགྱེས་པ་ལྷུར་གནང་བའི་ཚེ་གསུང་ལས།
ངེད་རང་གི་མི་ཉག་པའི་དཔལ་ལྡན་རྒྱུད་ལས་ཐོག་མར་འཇིག་རྟེན་ཁམས་ལེ་ལ་
གོ་བ་མཐར་ཕྱིན་སྐྱེས། དབང་ལེ་སྒྲུབ་ལེའི་ ཤར་ཆོག་ཕེར་ཙམ་བྱུང་འདུག་
ཀྱང་། ནང་ལེ་ལ་ཡིད་གཉིས་ཕྱང་མོར་སྤྱོད་པ་དང་ཡེ་ཤེས་ལེའུའི་གནས་དོན་
གྱི་དྲི་མི་བྲོ་བ་གདའ་ཞེས་བྲེ་མོའི་ཚུལ་གྱིས་བཞད་ཆ་གནང་ཞེས་ཀྱང་གྲགས་ལ།
དེ་མཐུན་ཆོས་རྗེ་མི་ཉག་པས་དབུས་ཕྱོགས་སུ། སྒྲའི་གསན་སྦྱོང་ཆེད་ལོ་ཆེན་
བསོད་ནམས་རྒྱ་མཚོའི་དྲུང་དུ་ཕེབས། ཞབས་ཏོག་ཀྱང་བསམ་ལས་འདས་པ་
གནང་། ཁྱེད་ལྟ་བུའི་དགེ་བའི་བཤེས་གཉེན། བསྟན་པ་ལ་གཅེས་པ་ཡིན་
ཞེས་བསྔགས་པ་རྒྱ་ཆེར་སྩལ། དེ་མཚམས་སྒྲ་རིག་སོགས་ཀྱི་ཐུགས་བཞེད་ཡོད་
ཚུལ་སྙན་དུ་ཞུས་པས། ཆོས་རྗེ་རབ་འབྱམས་པ། ད་ལྟའི་ཚེ་ཐུང་འདི་ལ་ཐ་
སྙད་སད་སུད་ལ་ནན་སྦྱོར་གྱིས་དལ་འབྱོར་མིང་སྟོང་གནང་བས་གང་ལ་ཡོང་།
རྒྱལ་བའི་བསྟན་པ་རབ་འབྱམས་ཀྱི་ངེས་གནས་མ་ལུས་པ་གཅིག་ཏུ་བསྡུས་པའི་
གླེགས་བམ་གཅིག་པུ། ས་བཅུའི་དབང་ཕྱུག་རྣམས་ཀྱི་ཞལ་ཆབ་ཀྱིས་ཡོངས་སུ་
བཟུང་བ་འདི་དག་ལ་དང་བའི་དད་པས་མགོ་བཏུད་དེ་ཉལ་ནའང་ཐེག་པ་
གཞན་དུ་རིང་མོར་སྦྱངས་པ་ལས་བྱང་ཆུབ་ལ་ཉེ་བ་ཁོ་ན་ཡིན་གསུངས་ཤིང་།



262
༄༅ཁྱང་པ་རྣམ་རྒྱལ་གྲགས་བཟང་གི་རྣམ་ཐར།
པཎ་ཆེན་ནགས་རིན་ལས་བརྒྱུད་པའི་རྣལ་འབྱོར་ཡན་ལག་དྲུག་གི་མྱོང་ཁྲིད་
ཡང་སྤུས་བསྒྱུར་དུ་སྩལ་ཞེས་གྲགས་ལ། དེ་སྐབས་སུ་དཔོན་སློབ་ཕན་ཚུན་
རིགས་ལྡན་མཆོག་གི་དགོངས་པ་དང༌། ཆོས་རྗེ་ཡིད་བཟང་རྩེ་བའི་བཞེད་པ་
འཁྲུལ་སེལ་ལུགས་ལས་བརྩམས་པའི་འབེལ་གཏམ་ ཁོར་ མོར་ མཛད་སྐབས།
རྗེ་མི་ཉག་པས་རེས་འགའ་རིགས་པའི་ང་རོ་མཐོན་པོའི་གད་བརྒྱངས་ཆེས་ཆེར་
སྒྲོག་པར་ཡང་མཛད་ལ། ལོ་ཆེན་ལོགས་སུ་བཀའ་ལུང་འབྱོན་པ་ལ། བྱང་གི་
ཆོས་རྒྱལ་དེ་རིགས་ལྡན་པདྨ་དཀར་པོ་སླར་བྱོན་ཁོ་ནར་འདུག དཔལ་དུས་ཀྱི་
འཁོར་ལོའི་ཕྱི་ནང་གཞན་གསུམ་ལ་ཇི་བཞིན་གཟིགས་པའི་ངེས་གསང་ཕུན་
སུམ་ཚོགས་པས་ཐུགས་རྒྱུད་ཡོངས་སུ་གང་བ་རང་ཁོ་ནའི་དབང་ལས་གྲུབ་པའི་
མཐའི་སྐྱོང་ཚུལ་ཡང་ཇི་ཙམ་པའི་མཁས་པར་མིང་བཞག་ པ་དག་གིས་ཀྱང་
ཕྱོགས་ཙམ་ཡང་བསྐྲུན་པར་མི་དཔོགས་པ་ཉིད་དུ་གནས་ཞེས་རྒྱ་ཆེར་བསྔགས་
པའི་ཆེད་དུ་བརྗོད་པར་མཛད་ཅེས་ཐོས་ལ། སླད་ནས་ཆོས་རྗེ་མི་ཉག་པས་
པཎ་ཆེན་རིན་པོ་ཆེའི་དྲུང་དུ་ཕེབས་སྐབས་ཀྱང་ཆོས་ཀྱི་འབེལ་གཏམ་གནང་
དུས། ད་དུང་ཡང་གཉུག་མའི་དོན་ལ་ཐུགས་ཁ་མ་ཕྱོགས་པ་འདྲ་གསུང་བའི་
ཞལ་ཀྱལ་གསུངས་པས། མི་ཉག་པའི་གསུང་ལས་གང་བྱས་ཀྱང་ཆོས་དབྱིངས་
བདེན་གྲུབ་ལ་ངེས་པ་འདྲོངས་པ་རང་ཞིག་མི་ཡོང་བར་འདུག་ལགས་ཞུས་པས།
ཡ་ཡ་འོ་ན་རང་ཟབ་ལམ་གྱི་ཐུགས་མྱོང་ཡོད་ཡོད་གནང་བ་འདི་ཡང་ཅི་འདྲ་
ལགས་སམ་གསུངས་པ་ལ། དེ་རྟགས་ཀྱི་འཆར་སྒོ་ཁྱད་པར་ཅན་ལ་ངེས་ཤེས་
ཡང་དག་རང་འདྲོངས་པའི་དབང་གིས་ཡིན་ཞུ་བ་ལ། པཎ་ཆེན་པ་ཕྱག་སེ་
གོལ་ཐོག་གནང་ནས། དེ་ཀ་ཆོས་ཉིད་མ་འཁྲུལ་བའི་ཚད་མ་ཡེ་ཤེས་སྣང་བའི་
རང་གཟུགས་རྗེན་པ་ལགས་མོད་ཀྱང་གསུངས་ཞེས་ཞིབ་པར་ཐོས་པ་ལྟར་བྲིས་
པའོ།། པཎ་ཆེན་ པ་ ཉིད་ཀྱིས་ ཀྱང༌ གློ་བོར་བཞུགས་དུས་ནས་ ཞུ་ ཡིག་ གིས་
འབྲེལ་བའི་སྣེ་སྦྱོར་ཡང་ཡང་མཛད་རྗེས། ཕྱི་ལམ་བྱང་གི་ཕྱོགས་ལ་གནང་ནས་
ཐོག་མར། ངམ་རིངས་ཀྱི་ཆོས་གྲྭ་ཆེན་པོ་འདི་ཉིད་དུ། དབྱར་ཆོས་སྟེངས་སུ་



༄༅།ལྔ་པ། གསུང་གི་བདུད་རྩིས་ཡོངས་སུ་སྨིན་པའི་སློབ་རྒྱུད་སྤེལ་ཚུལ། _263
ཕེབས་མཁན་ཆེན་སྤོར་བར་ཕུག་ཏུ་འཁྲུངས་འཇིགས་མེད་གྲགས་པ་བཞུགས་པ་ལ།
བསྟན་པའི་བགྱི་བ་ལ་དགོངས་ནས་བསླབ་ཕྱག་སོགས་ཀྱིས་སྲི་ཞུ་ཆེ་བར་གནང་
རྗེས་སྔར་མངའ་རིས་ནས་ཕུལ་བའི་སྡོམ་གསུམ་གྱི་དྲི་མལ་ལས་བརྩམས་པའི་
འབེལ་གཏམ་ཁོ་ནས་དུས་འདའ་བ་གནང་ཞིང་། བྱིས་པའི་སློབ་གཉེར་བ་སུམ་
བརྒྱ་ཙམ་གྱིས་གྲྭ་སྐོར་གྲུབ་རྗེས། ཆོས་རྒྱལ་སྤྲུལ་པའི་སྐུ་མཇལ་བ་ལ་ལྷུན་གྲུབ་
སྡིངས་སུ་ཕེབས། མཇལ་ཙམ་ནས་མཁས་པ་མཁས་པའི་ནང་ན་མཛེས་པའི་
ཚུལ་དུ་ཕན་ཚུན་ཐུགས་ཡེ་ཤེས་ཀྱི་འཇུག་པ་རོ་གཅིག་པ་ཉིད་དུ་གྱུར་ ཅིང༌།
དེར་ཆོས་ཀྱི་རྒྱལ་པོས་ས་སྡེ་ལ་མུ་མཐུད་པའི་དྲིས་མལ་རིམ་ཅན་དུ་གནང་བ་ ་
རྣམས་པཎ་ཆེན་པས་དཔྱིས་ཕྱིན་པའི་ཟབ་བཤད་ཕུལ་བས་དགྱེས་པ་རབ་ཀྱི་
མཐར་སོན་ཞིང་། པཎ་ཆེན་པ་ཉིད་ཀྱིས་ཀྱང་དུས་ཀྱི་འཁོར་ལོའི་རྣམ་གཞག་
ཆེ་རགས་མ་ལུས་པ་ལ་སྔར་ནས་ཐུགས་ཐེ་ཚོམ་མཆིས་པ་རེ་རེ་ནས་དྲིས་མལ་
ཞུས་པས་ཅི་ལའང་ཆགས་ཐོགས་མ་མཆིས་པའི་བཀའ་སྩལ་རྗེས་སུ་བཟུང་བས་
རྒྱུད་འགྲེལ་དབུ་ཞབས་ལ་ཐུགས་བསྐྱེད་མུ་འབྲེལ་བའི་དགོངས་དབྱིངས་ཀྱི་རེ་
བ་ཡིད་བཞིན་དུ་འབྱོར་བར་གྱུར་ཏེ། པཎ་ཆེན་པའི་གསུངས་ལས། ངེད་རང་
བྱིས་པའི་དུས། རྗེ་དོན་ཡོད་དཔལ་བའི་ཕྱག་ཕྱི་བྱས། མཁན་ཆེན་པདྨ་བཟང་
པོ་བ་མཇལ་བ་ལ་ཕྱིན་ པའི་ གྲལ་ལ། མཁན་ཆེན་ པོའི་ གསུང་ནས། སློབ་
དཔོན་པ། བྱམས་ཆོས་བར་བ་གསུམ་གྱི་དགོངས་པ་གང་དུ་གནས་གསུང་གིན་
ཡོད་གསུངས་པ་ལ། རྗེ་དོན་ཡོད་དཔལ་བས་ངེད་སེམས་ཙམ་དུ་གནས་ཞུ་ཡིན་
ཡོད་ལགས་ གསུངས་ པ་ ལ། དེའི་ རྒྱུ་ མཚན་ གང་ ཡིན་ གང་ གསུངས་ པ་ ལ།
སེམས་ལས་གཞན་མེད་པར་ནི་བློས་རིག་ནས།། ཞེས་ལུང་འདྲེན་མཛད་ཀྱིན་
འདུག་པ་ལ། འོ་ན་དེའི་མཇུག་རང་ན། བློ་དང་ལྡན་པ་གཉིས་ཀ་མེད་རིག་
ནས།། སོགས་ཤར་ཏེ་གསུངས་ནས་འདི་རྣམས་ཅི་ལགས། ངེད་ཅག་ནི་དུས་
དང་རྣམ་པ་ཐམས་ཅད་དུ། བྱམས་ཆོས་ཀྱི་དགོངས་དོན་དབུ་མ་ཆེན་པོའི་ཤིང་
རྟ་རྨ་མེད་པ་ཉིད་དུ་འགྲེལ་བ་ཡིན་གསུངས་ཤིང་། དེ་ང་ལ་ གཟིགས་ནས་



264
༄༅ཁྱང་པ་རྣམ་རྒྱལ་གྲགས་བཟང་གི་རྣམ་ཐར།
དབོན་ཆུང་ཤེས་རབ་འདུག་པ་འདི་འདྲའི་སྐོར་ལ་གཞིག་པ་ཆུག་ཅིག་ཅེས་ཇའི་
གསོལ་རས་ཀྱང་གནང་བ་དེ་དུས་མན་ནས་ངེས་དོན་ལ་གཞིག་འབྲེལ་ཆུག་པ་
ཡིན་ཡང་གྲུབ་མཐའི་གཞུང་ཤིན་ཏུ་བསྒྲིལ་བའི་བསྟན་བཅོས་སུ་ཞིབ་རྒྱས་རང་
འཁོད་པ་མེད། ཐན་ཐུན་ངག་ནས་སྨྲས་བ་ཙམ་ཡིན། སླར་ནས་རིགས་ལྡན་
ཆེན་པོ་བའི་བཀའི་བསྒོ་བ་ཐོབ་ཕྱིར་རྩལ་འདོན་དུ་བསྐྱངས་པ་ཡིན་ནོ།། ཞེས་
ཡང་ཡང་འདུས་པའི་དབུས་སུ་བཀའ་སྩོལ་བར་གྲགས་ཤིང༌། པཎ་ཆེན་རིན་པོ་
ཆེ་ཉིད་ཀྱིས་མངའ་རིས་སུ་མ་ཕེབས་གོང་གི་ཐུགས་རྩོམ་དང་། དེའི་མན་ངག་
གི་ཐུགས་རྩོམ་རྣམས་ཤེས་རབ་ཀྱི་མིག་གིས་བལྟས་ན་སོ་སོར་ངེས་པ་འདྲོངས་པ་
ཡོད་ལ། དེ་དུས། དུས་བཞི་ཅིག་ཅར་བ་དང་རིམ་གྱིས་པའི་སྐབས། ཆོས་ཀྱི་
རྒྱལ་པོ་ཉིད་ཀྱིས་ན་བཟའ་བེར་གྱི་ཕུ་དུང་བརྗེས་ཏེ། ཐལ་འགྱུར་འཕེན་ལེན་
ཡང་མཛད་ལ། པཎ་ཆེན་པའི་གསུང་གིས་ཀྱང་གཟིགས་པ་དྲི་མེད་ཀྱི་ཆོས་སྤྱན་
དག་པས་རིགས་པའི་ཚེར་མ་ཙམ་ལའང་རྟོག་གེ་ལ་ཡུན་རིང་སྦྱངས་བས་རྔོ་མི་
ཐོགས་པའི། དངོས་སྟོབས་ཀྱི་རིགས་པ་ཡང་མཁྱེན་པའི་ཡུལ་དུ་ས་ལེར་འདུག་
གསུངས་སྐད་ ཅིང་། སླད་ནས་དད་པ་ གསུམ་གོང་ནས་གོང་དུ་འཕར་བའི་
ཤུགས་ཀྱིས། སྡོམ་པ་ཆེ་ཆུང་གི་དཀྱིལ་འཁོར་དུ་དབང་བསྐུར་བའི་བཀའ་དྲིན་
ཡང་ནོད་ནས་མཆོག་གི་རྡོ་རྗེ་སློབ་དཔོན་ཆེན་པོའི་ཡུལ་དུ་བཀུར་བར་མཛད་དེ།
ཆེད་དུ་ བརྗོད་ པའི་ བསྟོད་ པ་ ཡང་ ཕུལ། ཞུ་ མཆིད་ ཀུན་ ལའང་། གཅོམ་
བསྐྱུངས་པའི་ཞེ་ས་བླ་ན་མ་མཆིས་པས་ཡོངས་སུ་བསྔགས་པར་གནང་ངོ༌། དེ་
དག་ལ་ཡང་འདི་ལྟར། བཀའ་སྩལ་བདུད་རྩིའི་ཟིལ་མངར་རོ་བརྒྱ་བས།། བློ་
གྲོས་དབང་པོ་རྒྱས་པའི་རྐང་དྲུག་པ།། ལེགས་བཤད་གླུ་དབྱངས་སྒྲོག་པའི་དར་
དིར་ངག ། འཛམ་གླིང་འཛིན་མའི་ལྗོངས་སུ་ཁྱབ་པར་རྒྱུ།། རྡོ་རྗེ་ཐེག་པའི་
ཟབ་དོན་འབྱེད་པ་ལ།། རབ་སྦྱངས་བློ་ལྡན་རྒྱལ་སྲིད་སྐྱོང་བ་བཞིན། ཉིན་
མཚན་གཡེལ་བ་མེད་པར་བརྩོན་པའི་མཐུས།། ཞིབ་མོར་དཔྱོད་པའི་མངའ་
དབང་མཆོག་ཏུ་གྱུར།། རྒྱུད་རྒྱལ་ལས་བཤད་ངོ་མཚར་རིག་པའི་སྒོ།། ཆུ་རྒྱུན་



༄༅།ལྔ་པ། གསུང་གི་བདུད་རྩིས་ཡོངས་སུ་སྨིན་པའི་སློབ་རྒྱུད་སྤེལ་ཚུལ། _265
གྱེན་དུ་འདྲེན་པའི་མིག་འཕྲུལ་གྱིས།། ཤེས་ལྡན་ཡིད་ཆེས་དགའ་བསྐྱེད་མཛད་
པའི་འཕྲུལ།། ཡ་ མཚན་སྒྱུ་མའི་ཏིང་འཛིན་ རྗེས་ སུ་ བསྟན། ཆོས་སྨྲའི་ཁྱུ་
མཆོག་ཉིད་དུ་རབ་གྲགས་གང་།། དཔལ་མགོན་མི་དབང་ཆེ་ལ་ཡོངས་བཏུད་
དེ། བཀའ་ དྲིན་བཟང་པོས་འཚོ་བའི་ལེགས་བཤད་ཀྱིས།། གཟུར་གནས་
མཁས་པའི་ སྙིང་ ལ་ མགྲོན་ དུ་ སྦྱིན།། རིག་ གནས་ གདོང་ ལྔའི་ ང་ རོའི་ གད་
བརྒྱངས་ཅན།། མཁྱེན་ཡངས་རལ་བའི་ཁུར་ཆེན་གཡུར་ཟ་བ།། བསྟན་འཛིན་
རི་དྭགས་སྐྱོང་བའི་རྒྱལ་པོ་དེའང་། ཁྱོད་ཞབས་འདེགས་པའི་ངལ་བ་ལྷུར་
ལེན་ཏོ།། མཁས་པ་མཁས་པས་ལེགས་བཀུར་བ།། བླུན་པོས་བླུན་ངོར་གཅམ་
བུའི་ཟོལ།། ཕྱོགས་ལྷགས་ཕྱོགས་བཅུའི་བསྡགས་པའི་ཡུལ།། རང་ཡུལ་རང་གི་
དཔོན་ཙམ་འཛིན།། འདབ་རྒྱས་ཟེ་འབྲུར་སོན་པའི་བཅུད།། རིང་འོངས་རྐང་
དྲུག་ལྡན་པས་མྱངས།། ཉ་སྦལ་པདྨོའི་དྲུང་གནས་པས།། ཡུན་དུ་འཁོད་ཀྱང་
ག་ལ་མྱོང་།། གང་གི་ཡོན་ཏན་མ་ལའི་དྲིས།། ཕྱོགས་མཐའི་ཁྱོན་ཡངས་མ་ལུས་
ཁྱབ།། ཞབས་རྟེན་དྲི་བཟང་གིས་སྦགས་པ།། ས་འདིར་བསྣམ་བྱའི་དཔེར་
འཛིན་འགའ།། ཞེས་སོ། །
རང་སྲིད་ཀྱི་ཁྱོན་འདིར་ཞལ་སློབ་ཀྱི་གཙོ་བོར་གྱུར་བ། བདག་ཉིད་ཆེན་
པོ་སློབ་དཔོན་དཔལ་ལྡན་ཆོས་སྐྱོང་མི་འཕྲོགས་པའི་མཁྱེན་རབ་ཅན། རང་
རིགས་ཀྱི་ཐིག་ལེ་འཆང་བ་ཉིད་ཀྱིས་དབུ་མཛད་པའི་མཁན་སློབ་ཆེ་རགས། བླ་
མ་སོ་ སོ་ བ་དག་དང་། དཔལ་ ཇོ་མོ་ནང་ གི་ གདན་ ས་ འཛིན་ པ། འཇམ་
དབྱངས་ནམ་མཁའ་ཆོས་སྐྱོང་ཞེས་མཚན་དུ་གྲགས་པ་ཆོས་ཀྱི་རྒྱལ་པོ་ཉིད་ལ་མི་
ཕྱེད་དད་པའི་ཐུགས་ཅན་དེས་མཚོན་པའི་ཕྱོགས་ཀྱི་བླ་མ་ཆེ་དགུ་སོ་སོ་དང༌།
བྱམས་པ་གསེར་མཆོག་འོད་དཔལ་ལ་སོགས་པ། རིགས་ལྡན་ཆོས་ཀྱི་རྗེ་བོ་ཉིད་
ལ་སངས་རྒྱས་དངོས་སུ་མཐོང་བའི་མོས་ལྡན་རི་ཁྲོད་པ་བགྲང་བ་ལས་འདས་པ་
དག་དང་ཚ་སྣ་བ་བསམ་གཏན་རྒྱ་མཚོ་སོགས་ཉམས་རྟོགས་མཐར་ཕྱིན་པའི་
རྣལ་འབྱོར་བ་དཔག་མེད་བསྐྲུན་ཞིང་། དབང་རྒྱུད་ཀྱི་སྲོལ་འཛིན་ནི་སྨོན་ལམ་



266
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
དག་པའི་ལེགས་བྱས་ཀྱི་དབང་ལས། ཤངས་སྟོན་ཀུན་དགའ་དཔལ་ལྡན་ལས་
པཎ་ཆེན་ནམ་མཁའ་དཔལ་བཟང་གིས་མནོས་ཏེ། དེ་ཉིད་ཀྱིས་རྗེས་སུ་བཟུང་
བའི་ལོ་པཎ་མཆེད་གཉིས་ལས་འཕེལ་རྒྱས་སུ་གྱུར་པ་འདི་ཉིད་ཡིན་ཞིང་། དེ་
ལས་གཞན་མོ་རྩིས་དང་སྨན་དཔྱད་དག་གི་སྲོལ་སྐྱོང་བའི་ཞལ་སློབ་ཡང་སློབ་
ཉིང་སློབ་ཡོངས་སུ་རྒྱས་པས་ས་སྟེང་ཁྱབ་པར་གྱུར་ཏོ།། རང་རིགས་ཐིག་ཕྲེང་
དཀར་པོའི་འོད་ འཛིན་ གང་།། མཁྱེན་ཡངས་ ཕུལ་ བྱུང༌ གྲུབ་ཆེན་བི་རཱི་ བ།།
གང་གི་ཞལ་སློབ་ཉིད་ཀྱང་དེ་དེ་ལ། བློ་གྲོས་མཁའ་འདྲའི་བསྔགས་པ་རྒྱ་ཆེར་
གནང་།། ཐུབ་བསྟན་ཤར་རིའི་རྩེར་འཁོད་བསྟན་འཛིན་གྱི། མཁྱེན་བརྩེའི་
ཉི་ཟླ་དུ་མའི་ཅོད་པན་རྩེར།། ཁྱོད་ཞབས་བཀྲ་ཤིས་རྟགས་ཀྱིས་རོལ་མཛད་
ཅིང༌། རང་རང་རིགས་ཀྱི་དབང་བོ་མཆོག་ཏུ་བཀུར།། གཞན་ཡང་གྲུབ་པའི་
རྗེས་ཞུགས་རྣལ་འབྱོར་དབང་། ཉམས་མྱོང་རྟོགས་པའི་གར་བསྒྱུར་མཐའ་
ཡས་དང༌།། མོས་དགེའི་བསོད་ནམས་དཔལ་འཛིན་བཀའ་འབངས་ནི།། སྐལ་
ལྡན་བྱེ་བའི་རྒྱུ་སྐར་བགྲང་ཡས་བསྐྲུན།། ཐེག་པའི་མཐར་ཐུག་དུས་ཀྱི་འཁོར་
ལོ་ནས།། སྨན་དཔྱད་མོ་རྩིས་བར་གྱི་རིག་གནས་ལ།། གདུལ་བྱ་རང༌རང་
བསམ་པ་བཞིན་དྲངས་ཏེ།། ཀུན་ཀྱང་མཁས་དང་གྲུབ་ པའི་ ས་ལ་ བཞག །
མཐའ་ཡས་ཤེས་བྱའི་ཡུལ་ལ་རྗེས་དཔོགས་པའི།། ཐམས་ཅད་གཟིགས་ཁྱེད་
ཚད་མའི་སྐྱེས་བུ་སྟེ། སྙིགས་དུས་མཁྱེན་པའི་གཏེར་ཆེན་འཇམ་པའི་དཔལ།།
བསྐལ་བཟང་འདྲེན་ པར་ བསམ་བཞིན་བྱོན་ པ་ ཉིད།། གང་ གང་ཡོངས་ལ་
སྦྱངས་པའི་ཚུལ་བསྟན་ནས།། དེ་དེར་བློ་བཟང་རྗེས་སུ་རབ་དྲངས་ཏེ། ཡང་
ཡང་འཆད་མཁས་གསུང་གི་ཕན་བདེ་ཡིས། ཕྱོགས་ཕྱོགས་འདུས་པའི་དགའ་
སྟོན་རྒྱ་ཆེར་སྤེལ།། ཞེས།
དེ་ལྟར་འཆད་པའི་ཚུལ་ལས་ཆེད་དུ་བརྗོད་མཐར་སླད་ནས་ཀྱང་རྩོད་
པའི་ཁྱུ་མཆོག་གི་མཛད་པ་ཡང་། དངོས་སུ་མཇལ་བའི་སྐྱེས་བུ་ཀུན་ལ་དུས་
ཁོར་མོར་ བསྟན་ པའི་ གཞུང་ལམ་ལས་འོངས་ པའི་ དམ་ པའི་ ཆོས་ ཀྱི་འབེལ་



༄༅།ལྔ་པ། གསུང་གི་བདུད་རྩིས་ཡོངས་སུ་སྨིན་པའི་སློབ་རྒྱུད་སྤེལ་ཚུལ། _267
གཏམ་གྱིས་ཉིན་མཚན་འདའ་བ་གནང་ཞིང༌། དེ་ཉིད་ཀྱི་ཚུལ་གྱིས། གང་བླ་
མར་གྱུར་བ་ཞུ་བར་འོས་བ་དང་། ཕྱོགས་ཀྱི་བསྟན་འཛིན་མཁྱེན་གསོལ་ཐོབ་
པ་དང་། བློ་ གསལ་ ཡིད་ གཞུངས་ སྤྲིངས་ པར་ འོས་ པ་ དག་ ལ་ དུས་ རྒྱུན་ མི་
འཆད་དུ་བཀའ་དང་བསྟན་བཅོས་རབ་འབྱམས་མདོ་དང་སྔགས་ཀྱིས་བསྡུས་
པ་མ་ལུས་ཤིང་ལུས་པ་མ་མཆིས་པ་དག་དང་། དེ་ལས་གཞན་རྒྱལ་བའི་བཀའི་
གྲངས་སུ་གཏོགས་པ་དང་། བསྟན་བཅོས་ཀྱི་ཆར་གཏོགས་པ་ཕྲ་མོ་ཙམ་ལའང་
ཁུངས་དང་འབྲེལ་མ་འབྲེལ་བཀའ་འགྱུར་བསྟན་འགྱུར་སྒྲིག་པོ་ཚད་ལྡན་དག་
གིས་སྤྱན་རས་གཟིགས་མ་གཟིགས། ཕྱི་མོའི་ སྟབས་ཀྱིས་དབུས་གཙང་ ཕན་
ཚུན་དུ་འཕེལ་ཆེ་ཆུང་རེ་རེ་ནས། གང་ལའང་དཀའ་ཚེགས་ལ་མི་བལྟོས་པར་
དག་ངེས་མ་ཚང་བ་ཁ་སྐོང་བ། མ་དག་པ་རྣམས་ཀྱང་ངོས་འཛིན་ཕུར་ཚུགས་
རྒྱུ་མཚན་དང་བཅས་པས་གནང་ཞིང༌། གསང་སྔགས་ནང་གི་འཕྲུལ་འཁོར་ཞི་
རྒྱས་དབང་དྲག་གི་ལས་སོ་སོ་བ་ཡང་། གསང་སྔགས་སྔ་འགྱུར་དང་ཕྱི་འགྱུར་
ཕན་ཚུན་ནང་སེལ་ཐ་དད་གནས་པ་དག་ཀྱང་། རེ་རེ་ནས་དེ་དང་དེའི་གནས་
ལ་བྱང་ཆུབ་དག་ལ་དྲི་མལ་ནན་ཏན་མཛད་ནས་ངེས་གསལ་མ་འདྲེས་པར་ཕྱེ།
དེ་ལས་གཞན་ཕྱི་རོལ་བའི་དབྱངས་འཆར་སོགས་ཀྱི་འཁོར་ལོ་རྣམས་ཀྱང་། ཕྱི་
ནང་མ་འདྲེས་པའི་ངོས་འཛིན་འཐེམ་པ་གནང་ཞིང་གསུང་རབ་ལས་བརྩམས་
པའི་ཆེ་རགས་ཀྱི་དགག་སྒྲུབ་ཡི་གེར་བཀོད་པ་གནང་བའི་གཞུང་ལུགས་ཆེ་བ་
དང་དྲིས་ལན་ཕྲ་མོ་ སོ་སོའི་མཚན་ནི་རྩོམ་པའི་སྐབས་སུ་འབྱུང་ལ་མདོར་ན་
རྒྱལ་བའི་བཀའ་མདོ་རྒྱུད་ནས་བརྩམས་ཏེ་སྨན་དཔྱད་ལ། སྨན་གྱི་དྲི་རོ་ནུས་
པ་སྐྱེ་ཡུལ་གྱི་དབང་ལས་བཟང་ངན་མིང་འདོགས་སོ་སོ་སྐད་ཐ་དད་པས་བསྒྱུར་
བའི་གནས་ཕྲ་མོ་ཚུན་གྱི་བར་དང་། རིག་གནས་གཞན་ལའང་དེ་བཞིན་དུ་
ཞིབ་ཆ་གནང་ནས། དག་མ་དག་སོ་སོར་འབྱེད་པའི་འཕྲུལ་བསྐྱེད་པར་མཛད་
དོ།།
གང་དག་འདི་ན་ རང་ ཆགས་གྲུབ་ མཐའི་བློས། གཞན་དག་ལ་སྨོད་



268
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
གཤུང་བ་ལྷུར་ལེན་པ། ཆོས་སྤོང་རྩོད་པར་རློམ་པའི་སྡིག་ལྟ་ཡིས།། ཕན་བདེ་
དགེ་བའི་རྩ་བ་དྲུངས་ནས་ཕྱུང་།། འཕགས་ཡུལ་ནས་དྲངས་གངས་ཅན་ལྗོངས་
བྱོན་པའི།། རྒྱལ་བའི་བཀའ་དང་དེ་ཡི་དགོངས་འགྲེལ་གཞུང༌།། ཇི་སྙེད་ཇི་
བཞིན་སྤྱན་གྱིས་ཉེར་དགོངས་ནས།། ཆོས་དང་ཆོས་མིན་འབྱེད་ལ་བསྙེངས་
བྲལ་གྱུར།། ཚད་ལྡན་ཤིང་རྟ་ཆེ་ཆུང་མཐའ་དག་གིས།། རང་རང་དགོངས་པ་
དེ་དེ་བཞིན་བསྐྱངས་ནས།། དྲང་ངེས་མ་ཕྱེད་གཟུ་ལམ་སྨྲ་བའི་ངག ། ལྡིབ་པོ་
གང་དག་ཆོས་ལས་བཅོས་པར་བསྟན།། ཀྱེ་མ་ཡིད་ངོས་ལེགས་ལེགས་ཉི་ཚེ་ལ།།
ཟོམ་པར་སྤྱོད་པའི་ཁུངས་མེད་གྲུབ་མཐའི་ཚིག ། ལྦུ་བ་བསྡོམས་པའི་སྙིང་བོ་
ལྟར་དགོངས་ནས།། གཟུགས་ བརྙན་ ཙམ་ གྱི་ བསྟན་ པར་ རྗེས་ སུ་ བསྒྲགས།།
དོན་ལ་རྟོན་པའི་ངེས་གསང་རིགས་པའི་མདའ།། མཁས་རློན་དྲེགས་པའི་སྙིང་
ལ་རབ་བསྣུན་ཚེ།། དྲང་དོན་ཡིད་གྱི་བརྟན་པ་ཀུན་ཉམས་ནས།། མི་སྨྲའི་ངང་
དུ་ བརྒྱལ་ ཏེ་ གུམ་ པ་ ལགས།། བཀའ་ ཡིག་ འབྲུག་ སྒྲའི་ ཕོ་ ཉའི་ རྔ་ སྒྲ་ ཡིས།།
གཟུར་གནས་ཆར་སྡོད་བྱེའུ་རབ་ཚིམ་སྟེ།། བསྔགས་འོས་སྐྱེས་བུ་བསྟོད་པའི་
སྙན་པའི་སྒྲ།། ཅ་ཅོའི་རང་སྒྲ་མྱུར་དུ་སྒྲོག་པར་མཛད། རཱུ་ཕོ་ཉ་བློ་གསལ་རྩོད་
པའི་ཁྱུ་མཆོག་དེས།། འཁྲུལ་སེལ་འཁྲུལ་བའི་ལམ་དུ་རྗེས་བསྟན་ནས།། པད་
དཀར་ཞལ་ལུང་མིང་ཅན་མིང་ཙམ་གྱི།། བརྗོད་ངོར་ཤེས་ལྡན་རྟོགས་ལྡན་པས་
ཡོངས་ལ་གསལ་བར་བྱས།། ཞེས་རྩོད་པའི་ཚུལ་ལས་ཆེད་དུ་བརྗོད་པའི་རབ་
ཏུ་བསྔགས་པའི་ཚིགས་སུ་བཅད་པ་སྤེལ་བའི་སྐབས་སོ།།



269
དྲུག་པ། བསྟོད་པ་སོགས་གསུང་རྩོམ་སྤེལ་ཚུལ།
ད་ནི་རྣམ་ཐར་གྱི་གཙོ་བོ་ལྟ་བུར་གྱུར་པ་དེ་ལྟར་འཆད་པ་དང་རྩོད་པའི་
གོ་རིམ་ཉིད་ཀྱིས་ཡང་ཡང་བྱི་དོར་མཛད་པའི་ཐུགས་མཚོར་སྣང་བརྙན་ཡི་གེར་
འཕོས་པའི་རྩོམ་པ་ནོར་བུའི་ཕྲེང་བ་སྤེལ་བའི་ཚུལ་ཡང་། སྤྱི་དང་ཁྱད་པར་
ཞར་བྱུང་དུ་མཛད་པ་ལས། ཐོག་མར་བསྟན་པ་སྤྱིའི་གནས་ལས་བསྒྲགས་པར་
མཛད་པ་ཡང་། དེ་བཞིན་གཤེགས་པའི་གདུང་རབས། བདེ་བར་གཤེགས་
པའི་བླ་ན་མེད་པའི་ཡེ་ཤེས་ལ་མཉམ་རྗེས་གཉིས་ཀྱི་སྒོ་ནས་བསྟོད་པ་ངེས་དོན་
གསལ་བ། ཆོ་འཕྲུལ་ཆེན་པོ་ལས་བརྩམས་ཏེ་དེ་བཞིན་གཤེགས་པ་ལ་བསྟོད་
པའི་རབ་བྱེད། གསུང་དབྱངས་ཡན་ལག་དྲུག་ཅུའི་སྒོ་ནས་བསྟོད་པ། དེ་
བཞིན་གཤེགས་པའི་མཚན་རེ་རེ་ཡང་ཕ་རོལ་དུ་ཕྱིན་པ་དྲུག་སྦྱར་བ། ཐུབ་
པའི་སྐྱེས་རབས་བསྟོད་པ། སངས་རྒྱས་སུམ་ཅུ་སོ་ལྔའི་བསྟོད་པ་ཨུཏྤལའི་ཕྲེང་
བ། སངས་རྒྱས་སུམ་ཅུ་སོ་ལྔའི་སྐུ་མདོག་དང་། ཕྱག་མཚན་གྱི་བརྗེད་བྱང་།
བྱང་ཆུབ་ལྟུང་བཤགས་འདོན་པའི་ཚུལ། དེ་ཉིད་འདོན་པའི་མན་ངག་ཐར་
ལམ་ གསལ་ བྱེད། འཕགས་ པའི་ གནས་ བརྟན་ བཅུ་ དྲུག་ གི་ བསྟོད་ པ།
འཕགས་པ་ཞལ་བཅུ་གཅིག་པའི་བསྟོད་པ་པདྨ་དཀར་པོའི་ཕྲེང་བ། འཇམ་
དབྱངས་དཀར་པོའི་སྒྲུབ་ཐབས། ཛེ་ཏཱ་རིའི་ལུགས་ཀྱི་ཚེ་དཔག་མེད་ཀྱི་བསྒྲུབ་
དཀྱིལ། མདོ་སྡེ་ལྟ་བའི་མན་ངག མདོ་སྡེའི་བརྗེད་བྱང་ལ་ཉེ་བར་མཁོ་བའི་
ལུང་བཏུས་ལུང་གི་སྙེ་མ། ཡང་མདོ་སྡེའི་བརྗེད་བྱང་ལ་ཉེ་བར་མཁོ་བའི་ལུང་
གི་ཕྲེང་བ། འཕགས་པ་བདེན་པ་ཆེན་པོའི་ལེའུའི་དོན་གཙོ་ཆེ་ཆེ་རྣམས་བཏུས་
པ། སངས་རྒྱས་བཅུ་བ་ཞེས་བྱ་བའི་ཐེག་པ་ཆེན་པོ་མདོའི་སྙིང་པོ་བཏུས་པ།



270
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
གཟུངས་བསྡུས་ཀྱི་བརྗེད་བྱང༌། འདུལ་བ་ལུང་གི་བརྗེད་བྱང༌། རྒྱལ་པོ་ནོར་
བཟང་གི་རྟོགས་བརྗོད། རྟོགས་བརྗོད་བཅུ་བ། ཆོས་ཀྱི་རྣམ་གྲངས་ངན་སོང་
སྒོ་འགེགས། གསུང་རབ་ཟབ་བརྒྱའི་སྙིང་པོ་བདུད་རྩིའི་ཐིགས་པ། དབུ་མ་རྩ་
བ་ཤེས་རབ་ཀྱི་ཊིཀྐ་མཛེས་པར་བྱེད་པའི་རྒྱན། ཆོས་དབྱངས་ བསྟོད་ པའི་
འགྲེལ་བ་དྲི་མེད་སྣང་བ། རྣམ་བཤད་རིགས་པའི་སྙིང་པོ་བསྡུས་པ་བདུད་རྩིའི་
ཐིགས་པ། སྡོམ་གསུམ་གསལ་བའི་མེ་ལོང་། གནས་གསུམ་སོགས་ཀྱི་བཤད་པ།
མཚན་ ཉིད་ རིགས་ ཀྱི་ བསྟན་ བཅོས། སྔགས་ ཀྱི་ རིགས་ ཀྱི་ བསྟན་ བཅོས།
གསང་སྙིང་རྒྱུད་རྣམ་དག་ཏུ་བསྒྲུབ་པ། ཉེ་བར་མཁོ་བ་འགའ་ཞིག་བསྡུས་པ།
དགྱེས་པ་རྡོ་རྗེའི་རྫོགས་རིམ་ལམ་དུས། ས་སྐྱ་འཁོན་གྱི་གདུང་རབས་རྣམས་སོ།
གཉིས་པ་ཁྱད་པར་དུ། སྔོན་ཆད་མཁས་པའི་མཁས་པར་གྲགས་པ་དག་གིས་
ཀྱང་ཇི་བཞིན་དཔག་པར་མ་ནུས་པའི། དཔལ་དུས་ཀྱི་འཁོར་ལོ་ལ། ནན་
ཏན་གྱིས་ཐུགས་རྩོམ་རྒྱ་ཆེར་གནང་བ་ཡང་། དཔལ་ལྡན་རྒྱུད་འགྲེལ་གྱི་ཐོག་
མའི་ལེའུ་གཉིས་ཀྱི་དོན་འགྲེལ་གྱི་དབང་དུ་མཛད་ནས།།



271
བདུན་པ། རྩིས་ཀྱི་བསྟན་བཅོས་མཛད་ཚུལ།
རྩིས་ཀྱི་བསྟན་བཅོས་བྱིས་པ་བདེ་བླག་ཏུ་འཇུག་པ། གྲུབ་པའི་མཐའི་
རྩིས་ལུགས་ཆེན་མོ་ཤིན་ཏུ་གསལ་བར་བྱེད་པ་ཡིད་བཞིན་ནོར་བུའི་ཕྲེང་བ།
གཟའ་འཛིན་བརྟག་པའི་དཀའ་བའི་གནས་ཤིན་ཏུ་རྒྱས་པར་བཤད་པ། ཡུལ་
དྲུག་དུས་སྦྱོར་སོ་སོའི་རྒྱུ་མཚན། རྩིས་ཀྱི་བསྟན་བཅོས་དྲི་མ་མེད་པའི་ནོར་བུ།
རྩིས་གཞི་བདུད་རྩིའི་ཆུ་རྒྱུན། བྱེད་རྩིས་འགའ་ཞིག བསྐལ་པའི་སྒྲ་གཅན་
རེའུ་མིག་རྒྱུད་ཀྱི་དགོངས་པ་གསལ་པར་བྱེད་པའི་འབྲས་རྩིས་སྣ་ཚོགས་ཀྱི་
བཤད་པ། རྩིས་ཀྱི་ངེས་ སྟེར་རིན་ཆེན་ཕྲེང་བ། གཟའ་ལྔ་མྱུར་ སྟེར་ སྒྲུབ་
ཐབས། དྲག་གཟའ་གསུམ་གྱི་མྱུར་སྟེར་རེ་མིག ལྔ་བསྡུས་དག་པ་གཅིག་ཐོག་
གི་རེའུ་མིགགཟའ་སྟོང་འཇུག་བརྩི་ཚུལ་ལེགས་བཤད་དྲི་མེད། རྣམ་པར་དག་
པའི་ལྔ་བསྡུས། སྟོང་འཇུག་འཁོར་ལོའི་ལོ་གྲངས་བསྒྲུབ་ཚུལ་རེའུ་མིག་དང་
བཅས་པ། བསྐལ་ཆེན་གྱི་ཚད་ཀྱི་དེབ་ རྩིས། བོད་ཀྱི་དུས་སྦྱོར་རྣམ་དག
བོད་ཀྱི་དུས་སྦྱོར་རྣམ་དག་གི་རྒྱུ་མཚན། ཉི་ཟླ་གཟའ་འཛིན་བརྟག་པའི་ཐབས།
ཉི་མ་གཟའ་འཛིན་བརྟག་པའི་ཐབས། རྩིས་གཞི་རིན་པོ་ཆེའི་གཏེར་མཛོད།
འཁྲུལ་མེད་སྨེ་བའི་ངོས་འཛིན། གྲངས་ཀྱི་གནས་གཞན་དང་བསྐལ་བའི་ལོ་
གྲངས་ཀྱི་རྩིས། བསྐལ་བའི་ལི་ཐོ་ཐུན་མོང་མ་ཡིན་པ་བསྐལ་བའི་ཆ་ཤས་རེའུ་
མིག་དང་བཅས་པ། གཟའ་འཛིན་བརྟག་དཀའ་ བའི་ གནས་ ཤིན་ ཏུ་ རྒྱས་
བཤད་དང་བཅས་པ། ཉི་ཟླ་གཟའ་འཛིན་གྱི་ཡིག་ཆུང་ཉི་སྐར་འཆར་ཚུལ་གྱི་
དུས་མཚམས་ངོས་འཛིན། དག་པ་གཅིག་ཐོག་གི་རེའུ་མིག་བསྒྲུབ་ཚུལ་དང་
ཉིན་རྩིས་བྱ་ཚུལ། རྩིས་གཞི་རིན་པོ་ཆེའི་ཕྲེང་བ། རྩིས་གྱི་བསྟན་བཅོས་ཡང་
དག་མཁས་པ་དགའ་བྱེད། གོ་ལའི་སྐབས་ཀྱི་རྒྱ་ཆེར་འགྲེལ་བ། དུས་སྦྱོར་གྱི་



272
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
-
འབྲས་རྩིས་འགའ་ཞིག དུས་རྣམས་གསལ་བར་བྱེད་པའི་རྩིས་གྱི་བགྱི་བ་དུས་
གསལ། བསྐལ་བའི་རྒྱུ་བ་ཆེན་པོ་སོགས་ཀྱི་རེའུ་མིག གོ་ལ་ཟུང་བདུན་སོགས་
ཀྱི་ཤོག་ཁྲ། ལས་ཆེན་བཅུ་གཉིས་ཀྱི་འཁོར་ལོ། ལས་ཚོགས་སྣ་ཚོགས་ཀྱི་ཁྱད་
པར་རྣམ་འབྱེད། དབྱངས་དང་གསལ་བྱེད་དགྲ་གྲོགས་བརྩི་བ། ལས་སྣ་
ཚོགས་ཀྱི་ཐུན་མོང་མ་ཡིན་པའི་ ཁྱད་པར་རྣམ་འབྱེད། བྱིས་པ་གསོ་ཐབས།
ཤམྦྷ་ལའི་ཚད། མཁས་གྲུབ་ཆོས་རྗེའི་འཇིག་རྟེན་ཁམས་ལེ་དང་། ནང་ལེའི་
ཊིཀྐའི་རྩོད་ལན་རྣམས་སོ། གཉིས་པ་དབང་ལེ་དང་བསྒྲུབ་ལེའི་དོན་འགྲེལ་གྱི་
དབང་དུ་མཛད་ནས། དབང་ཆོག་བདེ་བ་ཆེན་པོའི་ཆུ་རྒྱུན། བདག་ཉིད་
འཇུག་ཅིང་དབང་བསྐུར་བ་བདུད་རྩིའི་ཆུ་རྒྱུན། ཡང་བདག་འཇུག་གཅིག
སྔགས་ཀྱི་བསླབ་བྱ་ནོར་བུའི་ཕྲེང་བ། རྩ་ལྟུང་བཅུ་བཞིའི་བཤད་པ། རྒྱུད་
འགྲེལ་ལས་གསུངས་པའི་དཀྱིལ་འཁོར་གྱི་དབྱེ་བ། སྐུ་གསུངས་ཐུགས་ཡོངས་
སུ་རྫོགས་པའི་བསྒྲུབ་ཐབས་ཤིན་ཏུ་རྒྱས་པ་དངོས་གྲུབ་བསམ་འཕེལ། དེ་ཉིད་
ཀྱི་དཀའ་འགྲེལ་ལུང་རིགས་རྒྱ་མཚོ། སྒྲུབ་ཐབས་དངོས་གྲུབ་གཏེར་མཛོད།
དེའི་དོན་ འགྲེལ་ བདུད་ རྩིའི་ ཐིགས་ པ། སྒྲུབ་ ཐབས་ ཡིད་ བཞིན་ ནོར་ བུ།
ཡོངས་རྫོགས་བསྡུས་པའི་སྒྲུབ་ཐབས་དེ་ཁོ་ན་ཉིད་ཀྱི་སྙིང་པོ། ཐུགས་དཀྱིལ་
སྒྲུབ་ཐབས། ལྷ་བཅུ་བདུན་མའི་སྒྲུབ་ཐབས། ལྷ་བཅུ་གསུམ་མའི་སྒྲུབ་ཐབས།
ལྷ་དགུ་མའི་སྒྲུབ་ཐབས། ལྷན་སྐྱེས་སྒྲུབ་ཐབས། ཡང་ཤིན་ཏུ་བསྡུས་བ་རང་
ཅིག དུས་ཀྱི་འཁོར་ལོ་ཐོད་པ་ཅན་གྱི་སྒྲུབ་ཐབས། དུས་འཁོར་རྡོ་རྗེ་འཇིགས་
བྱེད་ཀྱི་མངོན་པར་རྟོགས་པ་ཡིད་བཞིན་ནོར་བུ། སྒྲུབ་ཐབས་དེ་ཉིད་ཀྱི་དཀའ་
བའི་གནས་འགྲེལ་བྱེད། བསྲུང་འཁོར་སྦས་དོན་གསལ་བ། འཁོར་ལོ་སྡོམ་
ཆེན་གྱི་ལྷ་ཚོགས་བསྟོད་བསྐུལ། དྲག་པོའི་འཕྲིན་ལས་མདོར་བསྡུས། བསྲུང་
བའི་འཁོར་ལོ་གསལ་འདེབས། བསྲུང་འཁོར་གྱི་ལྷ་གསལ་[གསོལ]འདེབས་
རྒྱས་བ། འཁོར་ལོ་གསུམ་གྱི་སྡོམ་པའི་སྒྲུབ་ཐབས་ཆ་གཉིས། གསང་པ་འདུས་
པ་ལྷ་དགུ་མའི་སྒྲུབ་ཐབས། འདུས་པ་ལྷ་བཅུ་གསུམ་མའི་སྒྲུབ་ཐབས། འདུས་



༄༅།བདུན་པ། རྩིས་ཀྱི་བསྟན་བཅོས་མཛད་ཚུལ།
273
པ་ལྷ་བཅུ་དགུ་ མའི་ སྒྲུབ་ ཐབས། འདུས་ པ་ལྷ་ ཉི་ ཤུ་རྩ་ལྔ་ མའི་ སྒྲུབ་ ཐབས།
འདུས་པ་ལྷ་སུམ་ཅུ་རྩ་གཉིས་མའི་སྒྲུབ་ཐབས། འདུས་པ་ལྷ་སུམ་ཅུ་རྩ་བཞི་
མའི་སྒྲུབ་ཐབས། སྒྱུ་དྲ་ལྷ་བཞི་བཅུ་རྩ་གསུམ་མའི་སྒྲུབ་ཐབས། སྒྱུ་དྲ་ལྷ་བཞི་
བཅུ་རྩ་ལྔ་ མའི་ སྒྲུབ་ ཐབས། སྒྱུ་ དྲ་ ལྷ་ བཞི་ བཅུ་ རྩ་ དགུ་ མའི་ སྒྲུབ་ ཐབས།
མཁའ་ལྡིང་གི་རྒྱལ་པོ་སྒྲུབ་ཐབས། ཀླུའི་རྒྱལ་པོའི་སྒྲུབ་ཐབས་སྐྱེ་དགུའི་ལོ་ཏོག་
རྣམ་པར་འཕེལ་བ། ཆར་འབེབས་ལས་ཚོགས་དྲི་མེད། རྣལ་འབྱོར་མ་སོ་དྲུག་
གི་མཆོད་ཆོག རབ་གནས་བཀྲ་ཤིས་དཔལ་འབར། གཤིན་ཆོག་ངན་སོང་
རྒྱུན་གཅོད། ལས་བཅུའི་སྦྱིན་སྲེག་གི་ཐིག་རྩ། ཞི་བ་ལས་ ཐམས་ཅད་པའི་
སྦྱིན་སྲེག་གི་ཆོ་ག རྒྱས་པ་ལས་ཐམས་ཅད་པའི་སྦྱིན་སྲེག་གི་ཆོ་ག ཞི་རྒྱས་
ལས་སོ་སོའི་སྦྱིན་སྲེག་གི་ཆོ་ག དབང་དུ་བྱེད་པའི་སྦྱིན་སྲེག་གི་ཆོ་ག དགུག་
པར་བྱེད་པའི་སྦྱིན་སྲེག་གི་ཆོ་ག གསོད་ པར་ བྱེད་ པའི་ སྦྱིན་སྲེག་གི་ཆོ་ག
བསྐྲད་པའི་སྦྱིན་སྲེག་གི་ཆོ་ག རྨོངས་པར་བྱེད་པའི་སྦྱིན་སྲེག་གི་ཆོ་ག རེངས་
པར་བྱེད་པའི་སྦྱིན་སྲེག་གི་ཆོ་གསྟེ་ཕྱི་མ་འདི་རྣམས་ལ་མཚན་བྱང་རྡོ་རྗེ་འབར་བའི་མེ་འོད་ཁོ་
ནར་ཡོད༔ ཡོངས་རྫོགས་ཀྱི་སྔགས་ཕྲེང་རྣམས་སོ། གསུམ་པ་ཡེ་ཤེས་ལེའུའི་ཡང་
དོན་འགྲེལ་དུ། ལུས་དཀྱིལ་སྒོམ་ཚུལ། རྫོགས་རིམ་ལམ་དུས། ཟབ་ལམ་སྔོན་
འགྲོའི་ཁྲིད་རིམ། ཐོག་མར་དགེ་བ། བར་དུ་དགེ་བ། ཐ་མར་དགེ་བ་རྣམས་
ཀྱི་ཁྲིད་ཡིག སྦྱོར་དྲུག་སྲས་དོན་མིར་གྲགས་པ། འོད་གསལ་གསང་དོན་རབ་
གསལ། བསྒོམ་ཆོས་ ངེས་ དོན་ སྙིང་ པོ། བླ་ མ་ བརྩོན་རྒྱལ་བའི་བསྟོད་ པ།
གསོལ་འདེབས་ལམ་རིམ། རང་སེམས་ཡོངས་སུ་འདུལ་བའི་ཆོས། ལམ་རིམ་
ངེས་དོན་གསལ་བར་བྱེད་པ་འོད་ཟེར་བརྒྱ་བ་རྣམས་སོ། དེ་ལྟར་ལེའུ་སོ་སོའི་
གནད་དོན་དཀའ་བའི་ཆ་ཤས་ཞིབ་རྒྱས་སུ་དཀྲོལ་ནས་སྤྱིར་བསྡོམས་ལ། རྒྱུད་
ལ་འཇུག་པའི་བརྡ་ཆད་ཀྱི་ཚོམས་ཤེས་བྱ་གསལ་བ། རྒྱུད་འགྲེལ་རགས་པའི་
བརྗེད་བྱང༌། མདོར་བསྡུས་དང་པོའི་རྣམ་བཤད། ངེས་དོན་བདུད་རྩིའི་ཉིང་
ཁུ། དཀའ་འགྲེལ་རྡོ་རྗེ་ཚིག་གི་མདུད་འགྲོལ། རྒྱུད་འགྲེལ་གྱི་བརྗེད་བྱང་ཞིབ་



274
༄༅བྱང་པ་རྣམ་རྒྱལ་གྲགས་བཟང་གི་རྣམ་ཐར།
མོ་ སྟེ། ནང་ དོན་ རིག་ གནས་ ཐུན་ མོང་ མ་ ཡིན་ པའི་ ཚོགས་ གསུངས་ནས།
གསུམ་པ་ཐུན་མོང་བའི་ཞར་བྱུང་དུ་སྤེལ་ལེགས་ཀྱི་བཀའ་སྩལ་ཡང་། སྒྲ་རིག་
ལ་ཀ་ལཱ་བའི་མདོ་རྒྱན། བཟོ་རིག་པའི་གནས་ལ་དེ་བཞིན་གཤེགས་པའི་སྐུ་
གཟུགས་ཀྱི་ཕྱག་ཚད། བསྟན་པའི་གནས་ཚད་སྙན་ངག་གཏམ་རྒྱུད་དུ་གླེང་
བའི་གངྒའི་ཆུ་རྒྱུན། དཀོན་མཆོག་ལེགས་པ་མྱ་ངན་བསལ་བའི་རབ་བྱེད་རྩ་
འགྲེལ། ཕྲིན་དུ་མངགས་པའི་སྙན་ཚིག་གི་འཕྲེང་མཛེས། རྗེ་བཙུན་ཐམས་
ཅད་མཁྱེན་པ་ཕྱོགས་ལས་རྣམ་རྒྱལ་ལ་ཡི་གེའི་མ་མོ་ལ་སྤེལ་བ་ སོགས་རྣམ་
གྲངས་བདུན་ཙམ་དང་། དབུས་གོང་མ་ཆེན་པོ། སྤྱན་སྔ་རིན་པོ་ཆེ། མཁན་
ཆེན་བསོད་ནམས་བཟང་པོ། སྟག་ལུང་ངག་དབང་གྲགས་པ། སློབ་དཔོན་
དགེ་སྡིངས་པ་ཆེན་པོ། གྲུབ་ཆེན་ཀུན་བློ། ཞུ་ཡིག་ཏུ་འཁྱོན་པའི་བླ་མའི་རྣལ་འབྱོར་གྱི་
བཀའ་འགྱེལ་ཡང་གསན། ལོ་ཆེན་བསོད་ནམས་རྒྱ་མཚོ་ལ་སྙན་ངག་ཏུ་གནང་པའི་
བཀའ་ཤོག་དག་དང༌། མཁས་གྲུབ་ཆོས་རྗེ་ལ་རྩོད་ལན་སྔ་ ཕྱིར་ སྤྲིངས་ པ་
གསུམ། ཆོས་རྗེ་གཞོན་དཔལ་ལ་དྲི་བ་གནང་བ་དང༌། དྲི་བ་ཞུས་པའི་སྐོར་
རྣམ་གྲངས་དྲུག་ཙམ། གཞན་པཎ་ཆེན་ཤཱཀྱ་མཆོག་ལྡན་པ། རིན་པོ་ཆེ་རྡོ་རྗེ་
རྒྱལ་མཚན་པ། བཀའ་བཅུ་ཤེས་རབ་དཔལ། ཤངས་པ་ངག་དབང་གྲགས་པ་
སོགས་ཀྱིས་དྲི་བ་ཕུལ་བའི་ལན་དང་། ཆོས་རྗེ་དགེ་འདུན་གྲུབ་ལ་དྲི་བ་འགའ་
ཞིག་གནང་བ། ནོར་བུ་གླིང་གི་ལྷ་ཆེན་དཀར་ཆག་རྣམས་ལ་སྙན་ངག་གི་ཚོམ་
བུས་སྤྲས་པ་རྣམས། སྡེབས་ལེགས་ཀྱི་ཚིག་གི་སྦྱོར་བས་བཅིངས་པར་མཛད་
ནས། ཚིག་རྒྱན་དང་མིང་གི་མངོན་བརྗོད་སྟོན་པའི་མཚོན་དཔེར་གནང་བ་
དག་དང་།



275
བརྒྱུད་པ། གསོ་བ་རིག་པའི་གསུང་རྩོམ་མཛད་ཚུལ།
གསོ་བ་རིག་པ་ལ། ཡན་ལག་བརྒྱུད་པ་ཐམས་ཅད་ཀྱི་སྙིང་པོ་བསྡུས་པ་
ཡིད་བཞིན་ནོར་བུ་རིན་པོ་ཆེ་ཞེས་བྱ་བའི་བསྟན་བཅོས་ལེའུ་བརྒྱ་ཉི་ཤུ་ཐམ་པ་
ཡོད་པ་ཞིག་དང་། རྩ་བའི་རྒྱུད་ཀྱི་བཤད་པ་རྒྱུད་དོན་གསལ་བྱེད་ སྒྲོན་མེ།
བཤད་རྒྱུད་ཀྱི་ཊཱིཀ་ཆུང་དང་། ཡང་བཤད་རྒྱུད་ཀྱི་རྒྱ་ཆེར་འགྲེལ་བ་བདུད་
རྩིའི་ཆུ་རྒྱུན། ཕྱི་མ་རྒྱུད་ཀྱི་དཀའ་འགྲེལ་དགོས་འདོད་འབྱུང་བ། ཡོངས་
གཏད་ཀྱི་འགྲེལ་བ་ཚིག་དོན་རྣམ་པར་གསལ་བ། སྨན་གཞུང་རིན་ཆེན་སྒྲོམ་བུ།
རྩོམ་པ་ཆུང་བ་རྒྱུད་བཞིའི་དཀའ་འཕྲེང་མུན་སེལ། འཚོ་བྱེད་རྣམས་ལ་སྙིང་
བརྩེ་བའི་འཕྲུལ་གྱི་ཡིག་ཆུང་། སེང་གེ་རྩེའི་འཚོ་བྱེད་ཀྱིས་དྲི་བ་ཞུས་པའི་ལན་
དུ་གསུངས་པ་རྣམས་ཡིན་ལ། དེ་བཞིན་ལེགས་ཉེས་ཀྱི་བརྡ་གསལ་བར་སྟོན་
པའི་མོ་རྩིས་སྐོར་ལ་འཁྲུལ་མེད་སྨེ་པའི་ངོས་འཛིན། གབ་རྩེ་ལ་མ་བལྟས་པར་
ས་རིས་ལ་བརྟེན་ནས་ནག་རྩིས་གཏན་ལ་འབེབས་ཚུལ། མདུད་རྫོང་ཆེན་མོ་
གཞིས་ཕྱུ་གསལ་བའི་མེ་ལོང་། དགྲ་ཕྱུའི་མན་ངག་གཅེས་བསྡུས་རྣམས་མཛད་
སྨྲ་མཁས་འཇམ་དབྱངས་གསུང་གི་སྒྲ་དབྱངས་ནི།། དོན་གཉེར་དྲི་ཟའི་
བུ་མོའི་རྒྱུད་མངས་ལས།། ཉེར་དྲངས་བློ་ལྡན་རྣ་བའི་ལམ་ཞུགས་པའི།། དད་
གུས་ཡིད་ཀྱི་འདབ་སྟོང་རྣམ་པར་གཡོས།། སྒྲ་ཚད་རིག་གནས་ཀུན་མཁྱེན་གྲུབ་
དབང་པོ།། ཇི་བཞིན་གཟིགས་པའི་ཡེ་ཤེས་སྤྱན་ཡངས་པས། སྤྱི་དང་ཁྱད་ །
པར་ཞར་བྱུང་ཚུལ་གསུམ་གྱིས།། ས་འདིར་བཀའ་ཡི་ཆོས་ཆར་འབེབས་པར་
མཛད།། དམ་ཆོས་རྫོགས་ལྡན་ཆུ་འཛིན་འཁྲིགས་པའི་དབུས།། ཟབ་རྒྱས་
འབྲུག་སྒྲའི་ལེགས་བཤད་སྒྲོག་པའི་རྔ་། ཐར་འདོད་ཞིང་པའི་སྙིང་ལ་འབབ་



276
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
པའི་སྨན།། གསུང་རབ་སྤོས་ཆུའི་ཆབ་ཀྱིས་བསིལ་བ་ཐོབ།། མི་ཤེས་མྱ་ངན་
ཐང་ལ་ཡུན་རིང་དུ།། ཐོས་སོགས་བསྒྲུབ་ཕྱིར་འཁྱམས་པའི་འགྲོན་པོ་དག །
ཡིད་ཆེས་བརྣགས་པའི་ཁྱོད་གསུང་སྐོམ་པའི་གཉེན།། བདུད་རྩིའི་བཏུང་བས་
ལུས་ ངག་ཚིམ་ པ་རྙེད།། ཐོས་ པའི་ མིག་ ཅན་ དྲེགས་ པའི་ ཉམས་ ཅན་ གྱིས།།
མཐོང་ཚེ་ རབ་སྐྲག་ ས་མཐར་ཡིད་དཔྱོད་དང༌།། ཡང་ཡང་བལྟས་པས་སྙིང་
ནས་མགུ་བའི་སེམས།། སྔོན་མེད་ སྤོབས་པའི་དགེ་མཚན་མཐོང་བ་ལགས།།
གསུང་རབ་ཡོངས་ལ་མི་འཇིགས་སྤོབས་པའི་ཚོགས།། གང་གིས་བརྙེས་ནས་
རབ་བརྩེའི་བདག་ཉིད་ལས།། ཡི་གེའི་གཟུགས་ཀྱི་ཕན་བདེའི་ལམ་སྟོན་པ།
མཁས་པའི་དེད་དཔོན་ཆེ་ལ་ཕྱག་བགྱིའོ།།
དེ་བཞིན་དུ་མཁས་པའི་བྱ་བ་རྣམ་པ་གསུམ་གྱིས། རྒྱལ་བའི་བསྟན་པ་
རིན་པོ་ཆེ་ཡོངས་སུ་སྐྱོང་བར་མཛད་ཅིང༌། དེ་དག་གི་བྱིན་གྱིས་བརླབས་པ་
དང༌། རིགས་ལྡན་ཆེན་པོ་ཉིད་ཀྱི་ཐུགས་རྗེའི་མཐུས། གདུང་རྒྱུད་ཀྱི་འཕེལ་
བ་ཡང་རིམ་གྱིས་རྙེད། མངའ་ཐང་གི་དཔལ་ཡང་བྱམས་པའི་སྟོབས་ ཀྱིས་
བསྐྱངས་པའི་ཁྱོན་ལྟར་གྱུར། ཆོས་རྒྱལ་མེས་དབོན་ཀུན་ཀྱང་བཀྲ་ཤིས་པའི་
དཔལ་གྱིས་རབ་ཏུ་བརྗིད་པའི་དགེ་མཚན་བཟང་པོའི་ཉི་འོད་རྒྱས་པར་གྱུར་ཏོ།
འདིར་ཡང་སྔར་གྱི་བསྡུས་དོན་གྱི་སྔ་འགྲེལ་དུ་འབྲེལ་རྒྱུའི་ཚིགས་སུ་བཅད་དེ་
སྨྲས་པ་ནི། རིགས་ལྡན་རིགས་ཀྱི་ཐུ་བོ་ལ།། ནམ་མཁའི་ནོར་བུ་ནམ་མཁའི་རྗེ།།
རྡོ་རྗེ་ལྟར་བརྟན་རྡོ་རྗེའི་དྲུང༌།། དཔལ་མོ་མཛེས་ལྡན་བཟང་མོ་བྱོན། ཉི་
གཞོན་འཆར་ཀའི་འོད་རིས་ཀྱིས། མངའ་འབངས་ གླིང་བཞིའི་མུན་བསལ་
ཞིང༌།། མཛངས་གྲུང་པད་ཚལ་རབ་ཕྱེ་བས།། རྣམ་གསུམ་རིགས་ཀྱི་ལྷ་སྲས་
འཁྲུངས།། ཞེས་སོ།།
སྐབས་དེར་དཔལ་དུས་ཀྱི་འཁོར་ལོའི་གསེར་སྐུ་ཆེན་མོའི་རྟེན་བཞེངས་
ཀྱང་མཐར་ཕྱིན་ཏེ། ཆོས་རྒྱལ་ནམ་མཁའ་ལེགས་པ་དགུང་ལོ་བཅུ། སྐུ་གཞོན་
པ་གཉིས་བརྒྱད་དྲུག་གི་དགུང་གྲངས་སུ་ཕེབས་ཚེ་མུས་གླིང་ཁ་ནས། ནམ་མཁའ་



༄༅།བརྒྱད་པ། གསོ་བ་རིག་པའི་གསུང་རྩོམ་མཛད་ཚུལ། །
277
ལེགས་པ། བསོད་ནམས་བཟང་པོ། ཀུན་དགའ་ལེགས་པའོ།། རྗེ་ སེམས་ དཔའ་ཆེན་ པོ་
དཀོན་མཆོག་རྒྱལ་མཚན་སྤྱན་དྲངས་ནས། དཔལ་ཀྱི་རྡོ་རྗེ་ལ་བརྟེན་པའི་རབ་
ཏུ་གནས་པའི་མངའ་གསོལ་ཕུན་སུམ་ཚོགས་པ་མཛད་ཅིང་། སྐུ་མཆེད་བར་
བས་བསྟན་ པའི་ སྒོར་ འཇུག་ པ་ མཛད་ ནས་ མཚན་ ཡང་ བསོད་ ནམས་ རྒྱལ་
མཚན་ཞེས་གསོལ་ཞིང་། རྗེ་སེམས་དཔའ་ཆེན་པོས་ཆོས་སྡེ་ཆེན་པོར་ཡང་།
བློ་སྦྱོང་དང་གསུང་ངག་གིས་གཙོས་པའི་ཆོས་འཁོར་རྒྱ་ཆེན་པོ་སྐོར། དེ་དུས་
རིགས་ལྡན་ཆེན་པོས་བཀའ་ཆོས་ཀྱི་འབྲེལ་བ་ལེགས་པར་གསན་ཅིང༌། ཀྱི་རྡོ་
རྗེའི་དབང་བསྐུར་རས་བྲིས་ལ་བརྟེན་པ་གཅིག་གསན་སྐབས། རྗེ་མུས་ཆེན་གྱི་
ཀྱི་རྡོར་བརྩེགས་གདན་གྱི་དཀྱིལ་འཁོར་ མདུན་བསྐྱེད་བསྒྲུབ་པ་མཛད་ཚར་
རྗེས། ཆོས་རྒྱལ་ཆེན་པོས་བཀའ་ལུང་ཕེབས་ནས་ངེད་ལ་ཆོས་རྗེ་དཔལ་ལྡན་བླ་
མ་ དམ་ པ་ དང་ ཐེག་ ཆེན་ པའི་བཞེད་ པ་ ལྟར་ ཀྱི་ རྡོར་ བཀྲམ་ གདན་ དགོས་
གསུངས་ནས། སླར་ཡང་དཀྱིལ་ཐང་བརྗེས་ནས་མདུན་བསྐྱེད་བསྐྱར་བསྒྲུབ་
མཛད་པ་ལ་དབང་བསྐུར་བཞེས་ཞེས་ཀྱང་གྲགས་ལ། ཆོས་རྗེ་ཨ་ནནྟ་པ་ལ་
ཡང་མནལ་ལྟས་སོགས་རྩུབ་སྐབས་ཆོས་སྐྱོང་གི་རྗེས་གནང་གསན་པར་གྲགས་
ཤིང་། གཞན་བཀའ་འབྲེལ་ ཡོད་ ཙམ་ སྣང་ བ་ཆོས་ རྗེ་ བསམ་ པ། ཆོས་ རྗེ་
མཆོག་བཟང་པ། བླ་མ་དཔལ་ལྡན་པ། ཆོས་རྗེ་ནམ་མཁའ་བ། ཆོས་རྗེ་
གྲོགས་པ་བ། བླ་མ་ཟང་ཕུག་པ། ལྷོ་པ་ཇོ་བོ་པ། བླ་མ་འོད་འཕྲོ་བ། བླ་མ་
དཔལ་ཚུལ་པ། ཆོས་རྗེ་ཉི་མ་བ། གྲུབ་ཆེན་ཐང་སྟོང་རྒྱལ་པོ་རྣམས་སོ།། སླད་
ནས་ཀྱང་རྒྱ་གར་ནས་ལྷགས་པའི་པཎྜིཏ་ལོ་ཀོཏྟ་ར་དང༌། མངའ་རིས་ནས་
མར་ལམ་སྔར་བརྗོད་པ་ལྟར་པཎ་ཆེན་པ་སྡེ་སྣོད་འཛིན་པའི་ཞབས་འབྲིང་གི་
ཚོགས་དང་བཅས་པ་དབུས་ནས་ཁྲུས་ཁང་ལོ་ཙཱ་བ་སོགས་ལོ་པཎ་མཁས་པ་ཇི་
སྙེད་ཀྱི་སྤྱན་སྔར་བསྟར་ཏེ། ཆོས་ཀྱི་དགའ་སྟོན་རྒྱ་ཆེར་སྤེལ་ནས་ཡིད་མགུ་
བའི་གནས་ཀྱི་ཏིང་ངེ་འཛིན་ཐོབ་པ་ཤ་སྟག་ཏུ་གྱུར་ཏོ། དེ་ཙམ་ནས་བརྩམས་
ཏེ་རིགས་ ལྡན་ ས་ཆེན་སྐྱོང་ བའི་ དཔལ་ དམ་ པ་ ཉིད་ ཀྱང་། རང་སྲིད་ ཕན་



278
༄༅།།བྱང་པ་རྣམ་རྒྱལ་གྲགས་བཟང་གི་རྣམ་ཐར།
བདེའི་གཟི་འོད་རྒྱས་པའི་དབུས་སུ་ཅི་བདེའི་སྐུ་ཉམས་བརྟས་པའི་འཚོ་སྐྱོང་
དང་། བསྒྲུབ་མཆོད་གཏོར་ཟློག་སོགས་ཀྱི་ཆོ་གའི་རྒྱབ་རྟེན་དུ་བཞུགས་པ་ཙམ་
གནང་ཞིང་། མོས་ལྡན་གསེར་མཆོག་འོད་དཔལ་བས། རིན་པོ་ཆེ་གསེར་གྱི་
མནྡལ་མངོན་པར་བཀོད་ནས་ཞུས་པའི་ཚེ། ལམ་ཐམས་ཅད་སྐད་ཅིག་ཙམ་
གྱིས་རྫོགས་པར་བྱེད་པ་རྫོགས་རིམ་གྱི་ལམ་དུས་གནང་ཞིང༌། གཞན་ཡང་སྐལ་
བཟང་དམ་ཚིག་ཅན་འགའ་ལ་ཡང་དག་པའི་དམ་པའི་བདུད་རྩི་ཟབ་དགུས་
བསྐྱངས། མནལ་ལམ་སོགས་ཀྱི་མཚན་མས་བསྐུལ་ནས་ཞལ་ངོ་རྣམ་པ་ལ་ཡང་
སྡོམ་པ་ཆེན་པོའི་དབང་ཡང་སྩལ། ང་ཇོ་སྐྱབས་པའི་གཞི་འཛིན་ལ། གདོན་
དྲག་པོས་ལོངས་སྤྱོད་པའི་ཡུལ་དུ་བཟུང་པ་ལ་ཕུར་བཏབ་ཀྱིས་བགེགས་འདུལ་
གནང་བས། ཡུལ་དེའི་དཔྲལ་པར་རྒྱུན་གྱི་ཕྱག་ཕུར་དངོས་ཤིན་ཏུ་བཏབས་
པའི་རྣམ་ཆའི་ཟུག་རྔུར་སྤྱོད་པ་དང་ལྷན་ཅིག་སྨྲེང་བཞིན་དུ་ཕྱིས་མི་ཡོང་དུ་
ཁས་བླངས་ནས་བསྐྲད་པའི་གནས་སུ་མཛད་པ་ལ་སོགས་ཏེ་བྱིན་བརླབས་ཀྱི་
མཚན་མ་བསམ་གྱིས་མི་ཁྱབ་པ་དང༌། མེ་ཡོས་ལ་མནལ་ལམ་མི་བསྲུན་པའི་
ཐུགས་ཀྱི་འཇུག་པ་ ཤར་བ་ལ། སྐུ་རིམ་ཐུགས་དམ་གྱི་ཏིང་འཛིན་ཁ་བསྒྱུར་
གནང་ཡང༌། ཇེ་རྩུབ་ཏུ་གྱུར་ཚེ་དུས་ཀྱི་འཁོར་ལོའི་རྡོ་རྗེ་འཇིགས་བྱེད་ཀྱི་
གསེར་སྐུ་ཕྱག་ཏུ་ཕེབས་པས་ཀྱང་རྟེན་འབྲེལ་གྱི་སྒོ་འགྲིག་ཅིང་། དེ་ཉིད་ཀྱི་
སྒྲུབ་ཐབས་ཐུགས་རྩོམ་གནང་བས་བར་གཅོད་ཀྱི་གཡུལ་ལས་ཡོངས་སུ་རྒྱལ་
བའི་དངོས་གྲུབ་བརྙེས་སོ།། མདོར་ན་རིགས་ལྡན་གྲུབ་པའི་དབང་ཕྱུག་ཆེན་པོ་
འདི་ཉིད་ལ། མནལ་ལམ་འོད་གསལ་གྱི་ངང་དུ་ངོ་མཚར་བའི་དགེ་མཚན་རྩོལ་
མེད་དུ་འཆར་ཞིང་། དེ་ཉིད་ཀྱི་ཕྱི་ནང་རྟེན་འབྲེལ་མ་ལུས་པ་ཡོངས་སུ་འགྲིག་
པ་ཉིད་དུ་སྣང་སྟེ། མནལ་ལམ་དུ་རྗེ་བཙུན་མི་ལ་རས་ཆེན་གྱིས་མགུར་སྔོན་
ཆད་མ་གསན་པའི་ཚིག་འབྲུ་དང་དབྱངས་སྙན་པར་བསྒྲགས་པ་ན། སྔོན་མེད་
ཀྱི་ལེགས་པར་བཤད་པའི་སྤོབས་པ་ཁོངས་རྡོལ་བའི་ལེགས་བཤད་འཕེལ་ཞེས་
གསུངས་ཤིང་། ཡང་རྗེ་ས་སྐྱ་པ་ཆེན་པོས་མཛད་པའི་གསང་སྔགས་ཀྱི་གཞུང་



༄༅།བརྒྱུད་པ། གསོ་བ་རིག་པའི་གསུང་རྩོམ་མཛད་ཚུལ།
279
-
-
-
-
-
--
-
སྔོན་ གཟིགས་ ཡུལ་ དུ་ མ་ ཕེབས་ པའི་ ཚིག་ དོན་ བཟང་ པོ་ དང་ ལྡན་ པ་ ཞིག་
གཟིགས་པས། དང་བའི་དད་པ་ལྷག་པར་གཡོས་མཐར་དབུ་གཙུག་ཏུ། རྗེས་
ཆེན་བསྒོམས་ ནས་ གདུང༌ ཤུགས་ ཀྱིས་ གསོལ་ བ་ བཏབ་ གནང་ བས། དབུ་
གཙུག་ནས་སྐུ་ལ་ཐིམ་པའི་སྣང་བ་བྱུང་བས། ས་སྐྱ་པའི་དགོངས་པའི་གནད་
ཟབ་མོ་སེམས་ལ་ཤར་གསུངས་ལ། ཡང་མནལ་ལམ་དུ་རི་བོ་ཤིན་ཏུ་མཐོ་བའི་
རྩེ་ན་ཐོགས་མེད་སྐུ་མཆེད་བཞུགས་ཤིང་། རི་དེའི་གཡས་ཕྱོགས་ཀྱི་སྒྲུང་ཞིག་
ན་དར་དཀར་གྱི་ཡོལ་སྐོར་ཤིན་ཏུ་སྲབ་པའི་ནང་ན་ས་སྐྱ་པའི་རྗེ་བཙུན་གོང་མ་
རྣམས་བཞུགས་ པའི་ གཟིགས་ སྣང་ཡང་བྱུང་ ཞེས་ ཐོས་ ལ། དེ་ལས་ གཞན་
མནལ་ལམ་དུ་མཁས་པ་དག་དང་། བདེ་གཤེགས་སྙིང་པོའི་གནད་ལ་འབེལ་
གཏམ་གནང་བས་རྩོད་པ་ལས་རྒྱལ་པའི་མཚན་མ་བརྙེས་ཤིང་མདོ་སྔགས་ཀྱི་
རིགས་ཀྱི་བསྟན་བཅོས་གཉིས་སུ་གྲུབ་པའི་མཐའི་གནད་དོན་གཏིང་ཚུགས་སུ་
འགོད་པར་མཛད་ལ་མཉམ་རྗེས་དབྱེར་མེད་དུ་དགོངས་པས། སྔ་སོར་ཕོ་བྲང་
དུ་གནམ་ལྕགས་འབར་བའི་མཚོན་གྱིས་ཀྱང་ཅུང་ཟད་བརྫི་བར་མ་ནུས་ཤིང་།
བྲིས་ཐང་གི་སྦྱིན་བདག་གི་ཚུལ་དུ་བྲིས་པའི་སྐུ་གཟུགས་ལ་ཡང་གནོད་འཚེ་
གཏན་ནས་མེད་པ། དེང་སང་ཡང་མཐོང་བའི་ཡུལ་དུ་ཡོད་ལ། སྲུང་མའི་
དབང་བོ་དྲུག་ཅུ་དང་ཁྱད་པར་རྡོ་རྗེ་གཏུམ་མོ་དྲག་པོ་ལས་ཆེན་གྱི་ལྷ་མོ་དེས།
བཀའི་བྲན་ཉིད་དུ་ཞལ་གྱིས་འཆེས་ནས། དུས་དང་གནས་སྐབས་ཀུན་ཏུ་ཕྲིན་
ལས་དྲག་པོའི་ལས་མཐའ་ཡས་པའི་མངའ་དབང་གིས་ཆོ་འཕྲུལ་གྲངས་ལས་
འདས་པ་བསྒྲུབས་པའི་བསམ་གྱིས་མི་ཁྱབ་པའི་མཛད་པ་རྒྱ་མཚོ་ལྟ་བུ་མ་ལུས་
པ་རྣམས་དང་གསང་བའི་རྒྱས་བཏབ་པའི་རྣམ་ཐར་ཆེས་གསང་བ་དག་སྒྲོག་པ་
དང་། ཡི་གེར་སྤེལ་ཞིང་འབྲི་བར་མ་ནུས་སོ།།
ཚིག་འབྲུ་ཙམ་ལ་འཆེལ་བའི་གཏན་ཚིགས་ཀྱིས།། སྨྲ་བརྗོད་ཚིག་གི་རོ་
མྱངས་ བྱིས་ ཉམས་ ལ།། ངོ༌ སོར་ སྤྱོད་ པའི་ མཁས་ ཚུགས་ འཁྲུལ་ ངོ༌ ཡིས།།
ཁེངས་པས་འཁོར་བར་ནན་གྱིས་ཉེ་བར་དྲངས།། མཁས་མཁས་ཚིག་ལ་གཙོར་



280
༄༅ཁྱང་པ་རྣམ་རྒྱལ་གྲགས་བཟང་གི་རྣམ་ཐར།
འཛིན་ཐ་སྙད་ མཁན།། བཙུན་བཙུན་ མིག་སྔར་ མཛེས་ བསྒྱུར་ ཚུལ་ འཆོས་
མཁན། བཟང་ བཟང་ ཞིག་ པོར་ འཆོས་ པའི་ བསྙོན་དོར་ མཁན།། མཁས་
བཙུན་བཟང་པོར་བཏགས་པས་ཅི་ལ་ཕན། མི་ཤེས་རྫུ་བའི་གབ་ཚིག་ཕལ་
བའི་གཏམ།། ཁྲེལ་ཤོར་ངོ་ཚ་སྤངས་བའི་རྒྱང་གླུ་ལ། གྲུབ་ཐོབ་གསུང་དུ་ཞེན་
པའི་མུན་བསྒོམ་གྱིས།། གསུང་རབ་ཟབ་མོའི་ཚིག་སྦྱོར་བཞད་ཆར་འཛིན།།
ཀྱེ་མ་དེང་དུས་སྙིགས་མ་ལྔ་ལྡན་འདིར།། སྐྱོབ་པ་ཁྱོད་ནི་གང་གིས་ཀྱང་མ་གོས་
པར།། མཁས་དང་གྲུབ་པ་མཚུངས་པར་སྤྱོད་བཞིན་དུ།། མཐའ་ཡས་འགྲོ་
བའི་མགོན་དུ་བྱོན་པ་སྙམ།། ཆོས་སྤྱན་དག་པས་ཉེས་ཚོགས་ལས་རྒྱལ་ཞིང་།།
བཟླས་བརྗོད་ནུས་པས་བདུད་སྡེའི་དཔུང་འཇོམས་ལ།། ཏིང་འཛིན་སྟོབས་
ཀྱིས་གནམ་ལྕགས་ཐོག་རྡུགས་པ།། གྲུབ་བརྙེས་གྲུབ་མཆོག་ཁྱོད་ལ་སྐྱབས་སུ་
མཆིའོ།། ཞེས་སོ།།



281
དགུ་པ། མཐར་གཟུགས་སྐུའི་བཀོད་པ་བསྡུས་ཚུལ།
དེ་ལྟར་དགུང་ལོ་བརྒྱད་ཅུ་གྱ་གཅིག་གི་བར་དུ་བསྟན་པ་དང་འགྲོ་བའི་
དོན་རྒྱ་ཆེར་བཤད་པ་ལྟར་མཛད་ནས། སླར་ཡང་ས་ལ་སྤྱོད་པའི་འོག་མིན་གྱི་
བསྟི་གནས་ལྷུན་གྲུབ་སྡིངས་སུ་ཟླ་བ་གཅིག་ཙམ་ཨེན་ཞིག་སྐུའི་འདུ་བ་མ་སྙོམས་
པ་ལྟ་བུའི་ཚུལ་བསྟན་རྗེས། ཚེས་ཀྱི་དཔལ་དང་མཚུངས་པར་ཉིན་རེ་བཞིན།
ཇེ་ཆེ་ཇེ་ཆེའི་ལྷ་རྫས་མེ་ཏོག་དཀར་པོའི་ཆར་མངོན་པར་སྤྲུལ་ཏེ། གཟིམས་
ཁང་གི་ཐོག་གིས་ཀྱང་མི་སྒྲིབ་པར་གང་གི་སྐུའི་ལྷུན་པོ་ཆེན་པོ་ཉིད་ལ་འབབ་
པའི་ངང་ནས། སྣོན་གྱི་ཟླ་བའི་གྲལ་ཚེས་དྲུག་གི་ཉིན། ཨ་ཝ་དྷུ་ཏི་བྱང་ཆུབ་ཀྱི་
ལྗོན་ཤིང་གི་ནང་དུ་བདེ་བར་གཤེགས་ལ། དེའི་ཚེ་སྣང་བའི་ཡུལ་དུ་ངོ་མཚར་
བའི་ལྟས་དཔག་ཏུ་མ་མཆིས་པ། སྔོན་ཆད་མཐོང་ཐོས་ཀྱི་ཡུལ་དུ་མ་གྱུར་བའི་
སྣང་བ་དག་རྗེས་སུ་བསྟན་ཏོ།།
ཀྱེ་ཧུད་ལུས་ཅན་བདག་ཅག་འདུ་བའི་གཅོང་།། སུམ་བརྒྱ་དྲུག་ཅུ་ཡིས་
མནར་སྐད་ཅིག་ལ།། ནད་སེལ་སྨན་པའི་རྒྱལ་པོ་ཁྱོད་གཤེགས་ན།། འཆི་མེད་
བདུད་རྩིའི་སྨན་མཆོག་མིང་དུ་ཟད།། རྐྱང་དང་ལྡན་པའི་འདུ་བས་དུབ་པ་
དག ། གང་ལ་གང་གི་གཉེན་པོས་ལེགས་བསྐྱངས་ཏེ།། ནད་མེད་རབ་བདེའི་
གནས་ལ་ཡོངས་བཞག་ནས།། འཆི་མེད་དབང་བོ་ལྔ་བའི་གནས་སུ་བཞུད།།
རྡོ་རྗེའི་བཟླས་པས་ལས་རླུང་འཆི་བདག་དཔུང་།། གཟུང་འཛིན་མཚན་མའི་
གཤིན་རྗེ་རབ་བཅོམ་ཁྱོད།། རྩྭ་མཆོག་ཤིང་དྲུང་ཐུབ་དབང་གཟིམས་པ་ལྟར། །
ཀྱེ་མ་ ཞི་ བའི་དབྱིངས་སུ་ཉེ་བར་ སིམ།། རིག་ གནས་ ཡོངས་དང་ མདོ་ རྒྱུད་
མཐའ་དག་ལ།། འཆད་རྩོད་རྩོམ་པའི་ཁུར་ཆེན་གྱིས་དུབ་ནས།། ཟག་མེད་



282
༄༅བྱང་པ་རྣམ་རྒྱལ་གྲགས་བཟང་གི་རྣམ་ཐར།
--
---
དབྱིངས་སུ་མགོན་ཁྱོད་ངལ་གསོ་བསྟེན། ཨེ་མ་སྒྱུ་འཕྲུལ་དྲ་བའི་ཆོས་བསྟན་
ཏོ།། དེ་ནས་བརྩམས་ཏེ། དགུང་ཞག་གི་མཐར་ཐུག་གི་བར་ཐམས་ཅད་དུ་
ཉིན་རེར་ཡང་། ལྟ་བས་མི་ངོམས་པའི་འཇའ་འོད་མེ་ཏོག་གི་ཆར་གྱིས་མོས་
གུས་ཅན་མཐའ་ཡས་པའི་བསམ་པ་ཡོངས་སུ་རྫོགས་པར་མཛད་པ་ཡང་འདི་
ལྟར། དབང་སྔོན་ཡོངས་སུ་བཞུས་འདྲ་བཻཌཱུར་མདོག ། གཟུང་འཛིན་རྙོག་
མའི་སྤྲིན་ཚོགས་རབ་དྭངས་ཏེ། འོད་གསལ་འཇའ་རིས་བདེ་སྟོང་འདུས་མ་
བྱས།། པྲ་ ཕབ་སྣང་བའི་ཆོ་འཕྲུལ་ཡོངས་ལ་བསྟན།། ལྷ་རྫས་མེ་ཏོག་རྣམ་
བཀྲའི་མདངས་ ལྡན་ པ།། ཡིད་ ཤེས་ སྣང་ བར་ མི་དཔོགས་ དྲི་ བསུང་ ཅན།།
རྣམ་ཀུན་སྟོང་བའི་འདབ་བརྒྱའི་གེ་སར་གྱིས།། ཡོངས་སུ་སྤུད་པའི་ཆར་གྱིས་
འཛིན་མ་ཁྱབ།། གཟུགས་མེད་གཟུགས་བཟང་ཀུན་གསལ་མཛེས་མའི་གདོང་།།
སྣ་ཚོགས་འཇའ་འོད་མེ་ཏོག་གསར་པའི་རྒྱན།། གཟུགས་བརྟན་མ་ལུས་བཀོད་
པའི་མཛེས་སྡུག་གིས།། སྒྱུ་འཕྲུལ་རྡོ་རྗེའི་མིག་གི་རོལ་རྩེད་བསྒྱུར། འཇའ་
འོད་བརྐྱང་བའི་འཕྱང་མོ་ལ།། རྣམ་ལྔའི་བླ་རེ་བྲེས་པ་བཞིན།། གཞན་དུ་ཟ་
འོག་གསར་པའི་གོས།། ནམ་མཁའི་དབྱིངས་སུ་བཀྲམས་པ་འདྲ།། འཛིན་
མཁན་མེད་པའི་བར་སྣང་ལ། ལྷ་རྫས་གོས་ཀྱི་འཕུར་ལྡིང་ཅན།། མཁར་ཉལ་
ལག་པས་བཟུང་བའི་འཕྲུལ།། དམན་པའི་མིག་ལ་གབ་པ་བཞིན།། འོད་ཟེར་
འཕྲོ་བའི་མེ་ཏོག་ཁྱོན།། འཇའ་ཟླུམ་འཁྲིགས་པའི་གུར་ཁང་ལྟར།། མཐོན་
པོའི་དབྱིངས་ནས་རབ་འབབ་པ།། བཏུད་ཚེ་སྒྱུ་མ་བཤིག་པ་སྙམ། མཁའ་
ནང་མཐིང་མདོག་མར་གད་མདངས།། ཡོངས་སུ་བསྒྱུར་པའི་གསལ་བའི་ཚོན།།
མཐོང་བས་བདེ་གསལ་མི་རྟོག་ཉམས།། སྒྲ་མེད་སྐད་ཀྱིས་ཆོས་སྟོན་བཞིན།།
ཞེས་སོ། དེ་ལྟར་བདག་ཉིད་ཆེན་པོ་དེའི་དགོངས་པའི་དབྱིངས་ཟབ་མོ་ཡོངས་
སུ་བཀང་བའི་རྣམ་གྲངས་དུ་མའི་དགེ་ཚོགས་རླབས་པོ་ཆེ་དཔེ་བྲལ་ཡང་དག་
པར་བསྒྲུབ་པར་མཛད་ཅིང་། སྐུ་གདུང་རིན་པོ་ཆེ་བསམ་འཕེལ་ནོར་བུ་རིན་



༄༅།དགུ་པ། མཐར་གཟུགས་སྐུའི་བཀོད་པ་བསྡུས་ཚུལ།
283
，
--
-
--
ཆེན་ནི། རིན་པོ་ཆེའི་མཆོད་སྡོང་དང་བཅས། བཀུར་སྟིའི་སྒོ་མཐའ་ཡས་པས་
སྲི་ཞུའི་ཡུལ་དུ་མཛད་ནས། བྱིན་བརླབས་ཆེན་པོའི་བདེ་དྲོད་རང་འབར་ཀྱི་
དགེ་མཚན་རང་བབས་སུ་བཞུགས་པ་འདི་ཉིད་དོ།།



284
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར།
བཅུ་པ། མཇུག་བསྡུས་པའི་དོན་གྱི་ཚིག་གི་ཕྲེང་བ་སྤེལ་བ།
སླར་ཡང་བསྡུས་པའི་དོན་གྱི་ཞབས་སུ་བརྟེན་པའི་ཚིག་གི་ཕྲེང་བ་སྤེལ་བ་
ཡང་། ནམ་ཡང་མཁའ་མཉམ་སེམས་ཅན་ལ།། ཕན་བདེ་ལེགས་པས་སྐྱོང་
མཛད་དེས།། ཆོ་རིགས་བཙུན་པོའི་ཁབ་བཞེས་ཚེ།། ལྕམ་གཉིས་ཙམ་ཞིག་
བལྟམས་ཞེས་གྲགས།། དེ་མཐར་དཀོན་མཆོག་རྗེས་གནང་བའི།། ལུང་བསྟན་
ཇི་ བཞིན་ སྲིད་ འདིའི་རྗེ།། རབ་ གཙང་ གསེར་ མཆོག་ མ་ མ་ ལས།། མངའ་
འབངས་མགོན་སྐྱབས་འཁྲུངསནམ་མཁའ་ཚེ་དབང་རྡོ་རྗེ་གྲགས་པ་དཔལ་བཟང་བོ། བདག་
མོ་བཟང་མོ་རྒྱལ་མཚན་ལ། གཅེན་ཐུགས་འདི་བློ་བོར་ཕེབས་ཕུན་ཚོགས་རྒྱལ་མོ་ལྕམ་སྲིང་བལྟམས། རྗེ་སྲི་
གནོན་རྒྱལ་མོ། གཅུང་ལྟ་ཆོས་གནང་བའི་མཚན་དཔལ་མོ་ཡོན་ཏན་ཅེས་གསོལ་མ་ཐག བཀྲ་ཤིས་སྐྱིད་
པའི་ཉི་མ་ཤར།། འདི་ཉིད་ཐེག་ཆེན་རིགས་སད་ཅིང་།། མཁྱེན་ཡངས་ཆོས་ཀྱི་
སྤྱན་ལྡན་པས།། ལུགས་གཉིས་སྤེལ་ལ་འགྲན་བྲལ་གྱུར། དེ་སྲས་ནམ་མཁའ་
རིན་ཆེན་གང༌།། སྙིང་སྟོབས་གཏོང་ཕོད་ཆེ་ལྡན་ཞིང༌།། བླ་མ་ལ་གུས་སྲིད་
འདི་ཡི།། ཕུན་ཚོགས་སྤེལ་བའི་བྱེད་པོར་གྱུར།། མི་དབངབདག་ཆེན་ནམ་མཁའ་རྡོ་
རྗེ་བའི་སྲས་མཆོག་བར་མ་ནི། གཞོན་ནུ་རབ་བྱུང་ཐོས་བསམ་ལྡན།། བསོད་
ནམས་རྒྱལ་མཚན་མཚན་འཆང་ཞིང་། གནམ་ལྕགས་ཐོག་རྡུགས་ཆེན་པོའོ།།
གཅུང་གྱུར་ ཀུན་དགའ་འདིའི་ཁབ་ཏུ་བློ་[བློན] པོ་ནས་བདག་མོ་ཉི་ཟླ་ དཔལ་ སྒྲོན་བསུས་
ལེགས་པ་ཞེས།། དཔའ་གཏུམ་ཕས་རྒོལ་རབ་བཅོམ་ནས།། བཀའ་འབངས་
ནམ་མཁའི་མཐས་ཁྱབ་སྟེ། ལྷོ་བྱང་ཡོངས་ལ་མངའ་དབང་མཛད། སླད་
ནས་རྒྱལ་བུ་བྱང་ཆུབ་སེམས།། ནམ་མཁའི་རྒྱལ་མཚན་མཆེད ཀུན་དགའ་རིན་ཆེན་
གྲགས་པའི་རྒྱལ་མཚན་དང་། ནམ་མཁའ་དཔལ་བཟང་ངོ༌།། ལ་སོགས། ཕྱིས་བྱོན་ས་སྐྱོང་
མཐའ་ཆོ་རིགས་བཙུན་པའི་ཧོར་མོ་ལ། འཛམ་གླིང་དགའ་འཁྲུངས་ཡས་པས།། སྲིད་འདི་



༄༅།བཅུ་པ། མཇུག་བསྡུས་པའི་དོན་གྱི་ཚིག་གི་ཕྲེང་བ་སྤེལ་བ། 285
དགེ་ཞིང་སྐྱོང་གྱུར་ཅིག ། དེ་ལྟར་ན་མདོར་བསྡུས་བའི་ཚུལ་གྱིས་ཐམས་ཅད་
བསྟན་ཟིན་ཏོ།། བྷེ་ ཡ་སེ་སྟུ། ཕན་བདེའི་ཉི་མ་བསླབ་གསུམ་འོད་འཕྲེང་
ཅན།། ཐོས་བསམ་ ཤར་རིའི་མཁའ་ལ་རྟག་ཞུགས་ནས།། བསྟན་པའི་པད་
ཚལ་རབ་རྒྱས་ཆོས་སྨྲ་ཡི།། རྐང་དྲུག་འབུམ་སྡེས་དགའ་བའི་གླུ་ལེན་ཤོག ། ས་
སྐྱོང་བླ་ཡི་མཆོད་ཡུལ་དམ་པའི་ཞིང་།། འཕགས་མཆོག་དགྲ་བཅོམ་འདུས་པའི་
དགེ་འདུན་གྱིས།། སྨོན་ལམ་རྒྱ་ཆེན་ཕུལ་བྱུང་འདུན་པའི་མཐུས།། སྲིད་འདི་
དགེ་ཞིང་ ཤིས་ པའི་ མགོན་ དུ་ སྤྱོན།། མཁས་ མང་ དབུས་ སུ་ སེང་ གེའི་ ཁྲིར་
བཞུགས་ནས། སྔར་གྱི་རྗེས་སུ་མཁན་ཆེན་བྱམས་པ་ཏག་ཁྱུན་འཁྲུངས། རིན་ཆེན་རྡོ་རྗེ། མཁན་
ཆེན་དཔལ་ཆོས་ལུང་ རབ་ ཁར་འཁྲུངས།ལྡན་བློ་གྲོས། མཁན་བྱང་ཆུབ་རོང་སྨན་ལུང་དུ་འཁྲུམས [ འཁྲུངས]།
སེམས་དཔའ། མཁན་ཆེན་ཤེར་ཟུང་ཆོར་འཁྲུངས། དབལ། མཁན་ཆེན་བདེ་ལེགསའབྲོག་བུད་པར་
འཁྲུངས། བཀྲ་ཤིས། མཁན་ཆེན་བསོད་ནམས་ཁང་གསར་དུ་འཁྲུངས། བཟང་བོ། མཁན་ཆེན་བྲག་ལུང་
དུ་འཁྲུངསསངས་རྒྱས་རྒྱ་མཚོ། མཁན་ཆེན་ལྕགས་ཐང་རུ་འཁྲུངས།བྱམས་པ་བསོད་ནམས་དཔལ་ལྡན་ནོ།།
བློ་གསལ་བྱེ་བའི་རེ་སྐོང་ཆོས་ཀྱི་རྔ། རྒྱུན་མི་འཆད་པར་སྒྲོག་པའི་སྒྲ་ཆེན་གྱིས།།
ཆོས་མིན་གཡུལ་ལས་རྒྱལ་བའི་དགེ་ལེགས་སྩོལ། བཀྲ་ཤིས་སྐྱིད་པའི་ཉི་མ་
ཕན་བདེའི་དཔལ།། མངའ་ཐང་དགུང་ལ་རེག་པའི་དཔལ་ཡོན་ཅན།། ས་
ཆེན་སྐྱོང་བའི་ དཔལ་ ལྡན་མི་ཡི་ རྗེ། ཆོས་རྒྱལ་ཡབ་སྲས་སྐུ་ཚེ་བརྟན་གྱུར་
ཅིག ། མི་མཐུན་གཡུལ་ལས་རྒྱལ་པའི་སྙན་པའི་སྒྲ།། ཁོར་ཡུག་རི་བོའི་ཁོངས་
སུ་ཁྱབ་པ་དང༌།། དཔལ་ གྱི་ སྡེ་ཡང་དབྱར་མཚོ་རབ་རྒྱས་ལྟར། གང་ཞིག་
མངོན་པར་མཐོ་བ་ཉིད་གྱུར་ཅིག །
ཅེས་རིགས་ལྡན་ཆོས་ཀྱི་རྒྱལ་པོ་རྣམ་རྒྱལ་གྲགས་པ་བཟང་པོའི་རྣམ་པར་
ཐར་བ་རབ་བསྔགས་སྙན་པའི་འབྲུག་སྒྲ་ཞེས་བྱ་བ་འདི་ཡང༌། ས་སྐྱོང་མཁྱེན་
ཡངས་མིའི་དབང་པོའི་བཀས་ཡང་ཡང་བསྐུལ་བའི་ངོར། ཆོས་གྱི་རྗེ་བོ་དེ་ཉིད་
ལ་ཤེས་ནས་དད་པ་ཐོབ་པའི་སྐལ་བ་བཟང་པོ་ཅན། བཙུན་པ་ གྲོལ་མཆོག་
གིས། བྱང་ཕྱོགས་ཆོས་ཀྱི་རྒྱལ་པོའི་ཕོ་བྲང་། དཔལ་ངམ་རིངས་ཀྱི་རྒྱལ་ས་



286
༄༅ཁྱུང་པ་རྣམ་རྒྱལ་གྲགས་བཟང་གི་རྣམ་ཐར།
ཆེན་པོར་བཀོད་པའི་ཡི་གེ་བ་ནི་སྨྱུག་ཐོགས་རྒྱལ་པོ་བློ་བདེ་བཟང་པོས་བགྱིས་
ཏེ་མཐར་ཕྱིན་པར་གྲུབ་པའོ།། འདིས་ཀྱང་བསྟན་པ་དང་སེམས་ཅན་ལ་ཕན་
པ་རྒྱ་ཆེན་པོ་འབྱུང་བར་གྱུར་ཅིག། རིགས་ལྡན་ཆོས་ཀྱི་རྒྱལ་པོ་ཆེན་པོ་ཀུན་
དགའ་རིན་ཆེན་གྲགས་པའི་རྒྱལ་མཚན་དཔལ་བཟང་པོའི་དྲུང་གིས་སྤར་དུ་
བཞེངས་པའི་དུས་ཀྱི་ཡི་གེ་པ་ནི་ཤྲཱི་བཛྲ་གྱིས་བྲིས་པའོ།། མངྒ་ལ། ，
ན་མོ་མཉྫ་ གྷོ་ ཐཱ་ཡ། འཆར་ཀའི་འོད་རིས་ཐུན་མཚམས་ གཞོན་ནུའི་
མདངས།། གཅིག་ཏུ་བསྡུས་པའི་དཔལ་ཀུན་ཟིལ་གནོན་ཅིང་།། ལྷ་བརྒྱའི་
གཙུག་གིས་གང་གི་ཞབས་བསྟེན་པའི།། འཇམ་མགོན་བླ་མ་གུས་པའི་གཙུག་
གིས་མཆོད།། ཆགས་བྲལ་མཚན་དཔེའི་དཔལ་གྱིས་མཛེས་པས་འདོད་ལྷའི་ན་
ཆུང་ཉེ་བར་གཟིར།། ཁྱོད་ཐུགས་ཞི་བའི་ངང་ཚུལ་ཉིད་ཀྱིས་མེ་ཏོག་མདའ་
ཅན་བསྙེམས་པ་འཕྲོག ། བྱམས་པའི་གོ་དང་སྙིང་རྗེའི་མཚོན་ཆས་བདུད་སྡེའི་
དཔུང་ཚོགས་ཀུན་ཏུ་བཅོམ།། སྲིད་གསུམ་བླ་མ་རྫོགས་པའི་སངས་རྒྱས་ཤཱཀྱའི་
ཏོག་དེར་མགོས་ཕྱག་འཚལ།། སྣང་བྱེད་འཆར་ཀའི་དམར་བ་ལ་འགྲན་ལི་ཁྲིའི་
མདངས་ཀྱི་མཛེས་པ་འཕྲོག ། གློག་ཕྲེང་ འགྱུ་བའི་རོལ་རྩེད་དང་འགྲོགས་
དམར་སེར་འོད་ཀྱི་ཁོར་ཡུག་ཅན། ཐུན་མཚམས་སྤྲིན་དཀར་གསར་པའི་རྩེ་
ནས་ ཉི་ ཟླའི་དཀྱིལ་ འཁོར་ ཤར་ བས་ ཀྱང་།། དཔེ་ཟླར་འོས་ མིན་གསུང་ གི་
དབང་ཕྱུག་བདག་བློའི་པད་མཚོར་གསལ་གྱུར་ཅིག ། མིག་སྨན་མདོག་འདྲའི་
གཙུག་རྒྱན་ལས་སོན་ཨུཏྤལ་གཞོན་ནུའི་ཟུར་ཕུད་གཡོ།། སྙན་ཚིག་གསར་པའི་
སྒྲ་དབྱངས་དང་ལྡན་སྔོན་མེད་ལེགས་བཤད་རོལ་རྩེད་མཁན།། བདག་བློའི་ཀུ་
མུད་གསར་དུ་བཞད་མཛད་དྲི་ཟའི་དགའ་མ་ཡིད་འཕྲོག་མ།། དབྱངས་ཅན་
གདོང་གི་སྤྱན་ཟུར་རོལ་བས་ཚེ་རབས་ཀུན་ཏུ་སྐྱོང་གྱུར་ཅིག ། མཛེས་སྡུག་
རལ་པའི་ཁུར་ཆེན་སྤངས་ཤིང་ཐུབ་པས་བསྔགས་པའི་ངུར་སྨྲིག་འཆང་།། སྲིད་
པའི་བདེ་ལ་བདག་གིར་མི་འཛིན་ནགས་འདབས་དྲང་སྲོང་རྗེས་སུ་སློབ།། བག་
ཡོད་གཙང་མའི་ཁྲིམས་ཀྱིས་འཚོ་བའི་གོཏ་མའི་རྗེས་འཇུག་ཅེས།། རྫུན་བྲལ་



༄༅།བཅུ་པ། མཇུག་བསྡུས་པའི་དོན་གྱི་ཚིག་གི་ཕྲེང་བ་སྤེལ་བ།
287
ངག་ནི་གཉིས་སྐྱེས་ཚིག་བཞིན་ཚངས་པའི་འཇིག་རྟེན་ཉིད་དུའང་འཇུག །
ཉམ་ཆུང་བློ་གྲོས་ གསར་ པས་ བསྐྲུན་ པའི་ གྲོག་མཁར་དང་ ནི་ སྦྲང་རྩི་ལྟར།།
ཕན་ཚུན་མ་འདྲེས་གནས་ལུགས་གསལ་བའི་ཡིད་འོང་ཚིག་གི་ཟློས་གར་ནི།
སྣང་སྟོང་ཞེན་བྲལ་ཆུ་སྣོད་ནང་ན་དཔག་ཚད་ལྔ་བཅུའི་ཟླ་བ་བཞིན།། སྒྲོ་སྐུར་
སྤངས་པའི་གནས་ལུགས་ཆ་ཙམ་རང་ཉམས་དག་དང་སྦྱར་ནས་གླེང་།། འདི་
ལྟར། དཔལ་ངམ་རིངས་ཀྱི་གནས་གྲོང་ཁྱེར་ཆེན་པོ་ལྟ་ན་སྡུག་གི་སྣང་ཆ་མེ་
ལོང་ལ་འཕོས་པ་ལྟ་བུའི་བསྟི་གནས་ཡིད་འོང་ཉམས་དགའ་བ་དེར། འཁོས་
མེད་ཀྱི་བཙུན་པ་བདག་གིས་ཞག་འགའ་ཟུང་བློ་ཕེབས་པའི་ཉམས་བདེ་ཡིད་
སྤྲོའི་དཔལ་ལ་སྐལ་བ་བཟང་པོར་བགྱིས་པའི་སྐབས་ཞིག་ན། ཆོས་ཀྱི་རྒྱལ་པོ་
ཡབ་སྲས་ཀྱིས་དགེས་པའི་བཀའ་དྲིན་གྱི་ལེགས་ཚོགས་རྣམ་གྲངས་གཞལ་དུ་མ་
མཆིས་པས་ཡིད་སྐྱོ་བ་དྲུངས་ཕྱུང་སྟེ། རེ་ཞིག་སུམ་ཅུ་རྩ་གསུམ་པའི་གཞོན་ནུ་
དགའ་བའི་ཚལ་ལ་སྲེད་པ་ལྟ་བུའི་ངལ་གསོའི་གནས་ཐོབ་པའི་ཚེ། ཉིན་ཞིག་
སྐྱ་རེངས་ཀྱི་བུ་སྙིང་རྗེ་ཆེན་པོས་འཛམ་གླིང་དུ་རྟོལ་བ་ཙམ་གྱི་དུས་ཀྱི་ཆ་ལ།
རང་རིག་ལས་སོན་པའི་དྲི་ཟའི་ན་ཆུང་མཛེས་མ་གློག་ཕྲེང་འགྱུ་བ་ལྟ་བུའི་མིག་
ཡངས་མ་ལྔ་ཡིད་ཀྱི་མཁར་སྒོར་འོངས་ནས་སྙིང་གཏམ་གྱི་གསང་གྲོས་འདི་ལྟར་ .
དུ་བསྒྱུར་རོ། །
ཀྱེ་མ་སྐྱོ་མེད་ཡིད་བདེའི་རྣལ་འབྱོར་བ།། སོས་དལ་སྐྱིད་པར་ཉལ་བའི་
སྙིང་སྲན་ཅན།། ངེས་འབྱུང་གྲོགས་ཀྱིས་ཁྲེལ་བའི་སྙོམ་ལས་མཁན། བག་
མེད་གྱི་ནར་སྤྱོད་པ་འདི་ཀོ་ཅི། ཁྱོད་བློར་ཡང་ཡང་ཉུལ་པའི་བྱ་མ་རྟ། ཡིད་
འབྱུང་གྲོགས་མོ་ཆགས་བྲལ་འཛུམ་དཀར་ཅན།། སྲིད་བདེའི་གནས་ལས་རིང་
སོན་དགའ་མ་དེའི།། ཅུང་ཞིག་ངལ་བའི་ཤུགས་ནར་དལ་གྱིས་འབྱིན། ཁོ་མོ་
སྙིང་གྲོགས་བློ་གསལ་རི་ཁྲོད་པ།། ངེས་མེད་ལམ་དུ་ཞུགས་པའི་བསོད་སྙོམས་
མཁན། རི་དྭགས་རྨས་མ་ལྟ་བུའི་གཞོན་ནུ་དེ།། སྲིད་པའི་བདེ་ལ་འདུན་པའི་
ཡིད་ཤེས་གཡོ།། བདག་དང་རིང་ནས་འགྲོགས་པའི་གྲོགས་པོ་འདི།། ནམ་



288
༄༅།བྱང་པ་རྣམ་རྒྱལ་གྲགས་བཟང་གི་རྣམ་ཐར། །
ཡང་སྲིད་པའི་གྲོང་དུ་ཡིད་མ་བལྟས།། ད་ལྟ་ཆོས་ཀྱི་རྒྱལ་པའི་འདུན་ས་ན།།
ངེས་འབྱུང་ གྲོགས་ཀྱིས་དབོན་ པའི་སྐྱིད་ཉལ་བྱེད།། སྣང་ ཤེས་ ཆོས་ བརྒྱད་
གསར་པའི་ལང་ཚོ་ལ། མཐུན་འཇུག་ཟུར་མིག་འདོད་པའི་སྒྱུ་རྩལ་ཅན།། སྣ་
ཚོགས་འདུས་པ་གཡེང་བའི་འཕྲུལ་འཁོར་དེས།། ཆགས་བྲལ་སེམས་ཀྱི་ཤིང་རྟ་
དྲངས་པར་ དོགས།། དབེན་ གནས་ ནགས་ འདབས་ བརྟེན་ པའི་ དྲང༌ སྲོང་
ཞིག ། དུང་སོའི་འཛུམ་གྱིས་བསུ་བའི་ཡིད་འཕྲོག་མས།། འཁོར་བའི་གནས་
སུ་དྲངས་པའི་སྔོན་གྱི་གཏམ།། དེ་ཉིད་འདིར་ཡང་འཇུག་སྙམ་སོམ་ཉི་གཡོ།།
འཁོས་མེད་གཅིག་པོར་ནགས་ཚལ་རྒྱུ་བ་ལ།། ཡིད་འཕྲོག་འཛུམ་ཞལ་རྒྱས་པའི་
ལང་ཚོ་མས།། རི་དྭགས་མིག་གིས་ཟུར་མདའ་འཕངས་པ་ན།། སྙིང་གི་འབེན་
ལ་འཕོག་ན་ཇི་ལྟར་བགྱི། ཕན་ཚུན་ཡིད་ཤེས་དག་པའི་དར་དཀར་ལ།། བརྩེ་
སེམས་སྙིང་ནས་འཁྱུད་པའི་སེན་མདུད་རྒྱུ། གང་གིས་འབྱེད་པར་དཀའ་བའི་
སྣང་ཆ་ཞིག ། རྩོལ་མེད་ལྷུན་གྱིས་གྲུབ་པའི་དགེ་མཚན་མཐོང་།། ཞེས་བརྗོད་
པའི་མོད་ལ། ཁོ་བོ་ཡང་ཡིད་ཤེས་ཅུང་ཟད་ཙམ་སྐྱོ་བའི་སེར་བུས་ཀུན་ནས་
གཡོ་བའི་ངང་ནས། མཛེས་མ་དེ་དག་གི་ངོ་མཚར་ལུས་ཀྱི་དཔལ་ལ་མ་ཆགས་
པར་ངེས་འབྱུང་གྲོགས་མོའི་ཕྲིན་ལན་རྣམས་རིམ་གྱིས་བསྙད་པ་ནི། སྐྱ་རེངས་
འཆར་ཀའི་སྣང་བས་མ་སད་ཅིང༌། སྐྱུ་རུའི་ཚལ་ལྟར་ལུས་སེམས་རྒྱས་པ་ཅན།།
སྟོང་ཉིད་ནམ་མཁའི་དོན་ལ་མངོན་ཕྱོགས་བདག ། སད་པ་མེད་པར་གཉིད་ཀྱི་
བདེ་ལ་སྤྱོད།། རང་སེམས་གཞོན་ནུ་ཡིད་སྐྱོའི་ངང་ཚུལ་འདི།། གང་དུའང་
ཆགས་ཤིང་ཞེན་པའི་གནས་མ་རྙེད།། དེང་སང་སྨོན་ལམ་དག་པས་བསྐྲུན་པའི་
མཐུས།། ཡིད་བདེའི་ངལ་གསོ་བསྟེན་ལ་མཚང་ཅི་ཡོད། ངེས་འབྱུང་གྲོགས་
མོ་སྐྱིད་ལ་ཕྲག་དོག་མ།། ཡུད་ཙམ་སྲིད་པའི་གནས་ན་བདེ་བ་ལ།། གྲོགས་མོ་
བདེ་ཚེ་གྲོགས་མོ་སེམས་སྐྱོ་བ།། འདི་ནི་ཤིན་ཏུའང་མི་རིགས་ཆེན་པོ་ཡིན།།
ཆོས་བརྒྱུད་སྲིད་པའི་ཁྱིམ་དུ་ཉལ་བ་དང་།། སྣང་ ཤས་ཆེ་འདོད་མཛེས་མའི་
སེམས་འཁྲིད་དང་།། འདོད་ཡོན་སྲེད་པའི་ཉོ་ཚོང་ལ་སོགས་པའི།། ངན་པའི་



༄༅།བཅུ་པ། མཇུག་བསྡུས་པའི་དོན་གྱི་ཚིག་གི་ཕྲེང་བ་སྤེལ་བ། 289
གནས་རྣམས་ཅུང་ཟད་བསྟེན་པ་མེད། ཡབ་རྗེ་ཆོས་རྒྱལ་ལྷ་སྲས་ཞབས་པད་
དྲུང་།། ཡིད་ཀྱི་བུང་བ་ཚོས་སྒྲའི་སྒྲ་དབྱངས་སྒྲོག ། གཏད་མེད་སྣང་བ་རང་
གཞན་བདེ་བའི་ཉམས།། བདག་གི་ཡིད་ལ་ཟིམ་ཆར་བཞིན་དུ་བབ།། ཨུཏྤལ་
མིག་གི་སྒོ་ནས་རྗེས་ཞུགས་པའི།། མཚན་དཔེའི་གཟི་འོད་རྒྱས་པའི་གཟུགས་
བརྙན་ཞིག ། དྲངས་ པ་ མེད་ པར་ བདག་ གི་ སྙིང་ དབུས་ ཀྱི། ལྷག་ བསམ་
སེམས་ཀྱི་གཞལ་མེད་ཁང་དུ་ཞུགས།། རྒྱུན་མི་འཆད་པའི་དད་པའི་སྤུ་ལོང་
ལས།། ཉེ་བར་འཐོན་པའི་ཤེས་ལྡན་ལུས་ཕྲ་མ།། བག་ཡོད་འཛུམ་བག་གཡོ་
བའི་རང་རིག་གིས། མིག་སྒྱུར་མཁན་དེ་དེ་དྲུང་ཉིད་དུ་ཉུལ།། ཅི་ནས་རབ་
དགེས་བསྐྱེད་པའི་སྲི་ཞུའི་གནས།། ངོ་མཚར་བྱེ་བ་ཕྲག་བརྒྱ་བསྐྲུན་ལ་མཁས།།
གང་ཐུགས་བདེ་བའི་དཔལ་ལ་དབང་བསྒྱུར་པའི།། ཕུལ་བྱུང་རྟེན་ཅིང་འབྲེལ་
འབྱུང་ལེགས་པར་འགྲིག ། ཕ་ལྟར་བརྩེ་ཞིང་མ་ལྟར་བྱམས་པའི་གཉེན།། མ་
འདྲིས་མཛའ་བོ་བདག་གི་དཔལ་དུ་བྱུང་།། དེ་ཡི་ཡིད་དབང་བདེ་བའི་བསྟི་
གནས་ལ།། ཅུང་ཞིག་ངལ་གསོའི་བཀའ་དྲིན་སྩལ་ལ་ཅི།། ཞེས་སྨྲས་པས། དྲི་
ཟའི་བུ་མོ་རྣམས་ཀྱི་ནང་ནས། སྤྱི་བརྟོལ་ཆེ་བའི་འཛུམ་ཁ་མ་ཞིག་གིས་སླར་
ཡང་བདག་ལ་འདི་སྐད་ཅེས་འཛེར་ཏོ། །
སྔ་ནས་འགྲོགས་པའི་ཡིད་འབྱུང་གྲོགས་མོ་ལ།། ཡིད་དབང་གཡོ་བའི་
གཞོན་ནུ་འདོད་སྲེད་ཅན།། སྐྱིད་སྣང་བདེ་ལ་ཞེན་པའི་ཟོལ་གྱི་ཕྲིན།། ཇི་ལྟར་
སྨྲས་པ་མི་འགྱུར་ཚིག་ཏུ་སྤྲིངས།། རང་ཚིག་དམ་བཅར་ཤར་བའི་ཕོ་ཉ་བས།།
ངེས་འབྱུང་གྲོགས་དེ་ཁྱོད་ཀྱི་ཁྱིམ་དུ་བོས།། ཞེན་མེད་སྙིང་ལ་གོམས་པའི་སོ་
ཚིས་ཀྱིས།། བྱ་བཏང་མདུན་མའི་གནས་ལུགས་རྩེ་ལ་སོང་།། རང་རིགས་ཁྱེའུ་
རི་ཁྲོད་འཛིན་པའི་སྲས། གཏན་གྲོགས་འདི་ལ་སྔར་ཡང་དུ་མ་སྐྱེས།། ད་དུང༌
འབྱུང་རུང་འབྲེལ་ཅན་འདི་བོར་ནས། འཕྲལ་སྣང་སྐྱིད་གྲོགས་འཚོལ་ལ་ཡིད་
རབ་སྐྱོ། སྡིག་མེད་ལུང་སྟོང་མི་ཁྱིས་དབེན་པའི་གནས།། སྡིག་མེད་ཟུ་ཕྲུག་



290
༄༅བྱང་པ་རྣམ་རྒྱལ་གྲགས་བཟང་གི་རྣམ་ཐར།
འགྲོགས་ཉིད་དང་ལྷན་ཅིག་འདུག་ན་བཟང༌།། ཞེས་པའི་ཚིག་གིས་བདག་ལ་
བསྐུལ་བའི་ལན་དུ་སླར་ཡང་བརྗོད་པ་ནི། ཁོ་བོ་ཆོ་རིགས་བཙུན་པ་ཕ་ཡི་བུ།།
རབ་མཛངས་མ་ ཡིས་བསྐྱངས་པའི་གཅེས་འཛིན་ ཅན།། ན་ མཉམ་ སྤུན་ གྱི་
དབུས་ན་ལྷམ་མེ་བ།། སྣང་བདེའི་ གྲོགས་སུ་བཟང་མོ་དུ་མ་མཆིས།། མིག་
ཡངས་བུ་མོ་གཟུགས་མཛེས་བཞད་པའི་དཔལ།། རྣ་སྙན་བུ་མོ་སྒྲ་ཡི་ཅ་ཅོ་མ།།
དྲི་འཛིན་བུ་མོ་ཧ་རི་ལྗོན་པའི་སྨན། རོ་ལྡན་བུ་མོ་སྐྱུར་བའི་རྣམ་འགྱུར་མཁན།།
རེག་ལྡན་བུ་མོ་བདེ་བའི་འདོད་འཇོ་མ།། ཡིད་སྲེད་བུ་མོ་ཀུན་ཁྱབ་རྡོ་རྗེའི་
དབྱིངས།། ཚོགས་དྲུག་སྐྱེད་ཚལ་སྣང་བདེའི་དོ་ར་ན།། འདོད་ཡོན་མཛེས་
པའི་དཔལ་ལ་དགའ་མགུར་རོལ།། ཡིད་ཀྱི་སྐྱེས་བུ་འདོད་པའི་སྨིག་རྒྱུ་ལ། ཉེ་
བར་སྙོག་པའི་དུས་བཏབ་རིངས་པའི་ཚུལ། ཕྱིན་པ་རྗེས་མེད་ནམ་མཁའི་བྱ་
ལམ་ལྟར།། རྨད་བྱུང་སྒྱུ་མའི་མཁན་པོས་ཅི་ཡང་སྤྲུལ།། བློ་གསལ་རིག་གནས་
དུ་མའི་རྒྱན་ཕྲེང་ཅན།། རྣམ་དཔྱོད་ལང་ཚོ་གསར་པའི་ཨུཏྤལ་མིག ། སྡེབ་
ལེགས་སྙན་ངག་ཚིག་གི་ ཡིད་འཕྲོག་ གླུ། ཐོས་ཚེ་སྐྱོ་བ་ མི་ སེལ་ སྲིད་ན་ཅི།
བཟང་མོ་ལྔ་ལ་བདག་གིར་སྤྱོད་པ་ཡི།། སེམས་ཀྱི་དཔའ་བོ་ཀུན་བཟང་ཁོ་ལོ་བ།།
བདེ་ཆེན་ཡེ་ཤེས་ཆེན་པོའི་དཀྱིལ་འཁོར་གྱིས།། ཁྱབ་གདལ་ཡངས་པའི་ཐིག་
ལེར་རོ་གཅིག་ཉིད།། གནས་འདིར་སྐྱོ་དང་སུན་པ་ག་ལ་སྐྱེ། དེ་ཕྱིར་གཉུག་
མའི་རང་གདངས་ མ་ ཉམས་ པར། རང༌ གྲོལ་ལྷོད་དེ་ ཤིག་གེ་ འབོལ་ལེ་བ།།
ཡེངས་མེད་ལྷུག་པའི་ངང་ལ་ལྷོད་དེ་ཞོག། ཅེས་སྨྲས་པས། དྲི་ཟའི་བུ་མོ་མིག་
ཡངས་མ་རྣམས་ཀྱི་གཙོ་མོར་འོས་ཤིང་དེ་ཉིད་ཀྱི་སྣང་ཆ་འཛིན་པའི་ཅིག་ན་རེ།
སྣང་བྱེད་འོད་ཀྱིས་དཀྲིས་པའི་གཞའ་རིས་ཅན།། ཕུན་ཚོགས་ཤར་རིའི་རྩེ་ནས་
འཆར་དུ་ཉེ། དུས་བབ་ཐོ་རེངས་ཆ་ལ་ལོན་བསྒྱུར་རྣམས།། གབ་སྦས་མེད་
པར་བརྡ་སྦྱོར་དགོངས་ན་ཀོ ། ངེས་འབྱུང་ཡིད་སྐྱོའི་གཞི་འཛིན་ཡངས་པ་ན།།
རང་ཁྱིམ་དམ་ཆོས་བང་མཛོད་ནོར་བུའི་ཆ།། འདུ་འཛིའི་རྐུན་མོས་འཇོམས་ལ་
བག་ཡོད་བསྟེན།། ཞེས་པའི་ཚིག་བསྙད་ནས་སྔར་འོངས་པའི་ཡིད་ཤེས་ཀྱི་ལམ་



༄༅།བཅུ་པ། མཇུག་བསྡུས་པའི་དོན་གྱི་ཚིག་གི་ཕྲེང་བ་སྤེལ་བ། 291
མཐའ་མི་མངོན་པ་དེར་ཡུད་ཙམ་ཞིག་གིས་མི་སྣང་བར་སོང་། དེར་ཉི་མའི་
དཀྱིལ་འཁོར་རྒྱས་པའི་དཔལ་གྱི་སྣང་བ་དང་ལྷན་ཅིག་ཆོས་ཀྱི་རྒྱལ་པོའི་འདུན་
ས་ཐམས་ཅད་ནི་ཕྱོགས་དང་རིས་མ་ངེས་པ་སྣ་ཚོགས་ནས་ལྷགས་པའི་མིའི་
ཚོགས་རྣམ་པ་དང་ཆ་ལུགས་མ་ངེས་ པ་ དུ་ མས་ཡོངས་ སུ་ གང༌། ལམ་སྲང་
ཐམས་ཅད་ཀྱང་ལྷུན་གྱིས་གྲུབ་པའི་བསོད་ནམས་དང་འབྱོར་བའི་དཔལ་ཆེན་
པོས་ཡོངས་སུ་གང༌། གཉུག་མར་གནས་པའི་ཞབས་འབྲིང་བ་དག་ནི་ཕན་ཚུན་
ནས་འགྲན་ པའི་ཚུལ་ རང་ རང་གིས་ བགྱི་བར་འོས་པའི་བྱ་བ་དག་ལ་ཡིད་
གཞུངས་པའི་ བརྩོན་ པ་ ལྷུར་བྱེད། དཔལ་ཆེན་ པོས་ མངོན་ པར་ མཐོ་ཞིང་
མཐོང་བ་ཙམ་གྱིས་ཡིད་བདེ་བའི་གནས་ལ་འགོད་པར་མཛད་པའི་རིགས་ལྡན་
ཆོས་ཀྱི་རྒྱལ་བོ་ཆེན་པོ་ཡབ་སྲས་ཀྱི་ཞབས་དྲུང་དུ་ཉིན་རངས་[རིངས]བོར་
དམ་པའི་ཆོས་ཀྱི་སྒོ་རྣམ་ གྲངས་དུ་མའི་འཕྲོས་ལས་ བརྩམས་ པའི་གསུང་གི་
བཀའ་སྩལ་རྗེས་སུ་གནང་བའི་བདེ་བ་དེ་ཉིད་ཀྱིས་ཉིན་ཡོངས་སུ་རྫོགས་པར་
གྱུར་ཏོ།། དེ་ནས་རང་གིས་ཁ་ཏོན་ལ་སོགས་པའི་བྱ་བ་རྣམས་ནི་གྲུབ། བདེ་
བའི་མལ་དུ་ཡིད་བདེ་བའི་བློས་སེམས་ཕབ་སྐྱིད་པར་ཉལ་ནས་དར་ཙམ་ཞིག་
སོང་བ་ན། སྔོན་ཆད་སྣང་བའི་ཁུང་བུར་ལྷུང་བ་ཉིད་དུ་མ་གྱུར་པའི། འགྱུར་
ཁུགས་ཀྱི་སྒྲ་སྙན་སྟོང་ཕྲག་གི་སྣང་ཆ་དང་ལྡན་པའི་སྒྲ་བུང་བའི་གླུ་དབྱངས་
ལས་ཀྱང་ཆེས་ཕྲ་བ། གཞོམ་མེད་ཀྱི་ནཱ་དའི་རང་སྒྲར་གྲགས་པའི་དབྱངས་ལས་
འདི་སྐད་ཐོས་སོ།།
ཀ་ཡེ་གསོན་དང་ཆགས་མེད་སྤོང་བ་པ།། རང་གྲོལ་ངེས་འབྱུང་མ་ཡི་
ཕྲིན་འདི་དགོངས།། ཚིག་འབྲུ་ཐུགས་ཀྱི་དཀྱིལ་དུ་མི་ སིམས་ནའང་།། དོན་
ཉིད་ཕྱག་བཞེས་བཏབ་ན་མི་ལེགས་སམ།། དཀའ་ཐུབ་ཀྱིས་མཛེས་སྐུ་ཡི་ལྗོན་
ཤིང་ལ།། ཡིད་ཤེས་གཡོ་བའི་སྐྱོ་ལྡན་མཛིས་[མཛེས]མ་ངས།། ཉེ་བར་འཁྱུད་
ཚེ་སྐུ་ཉམས་བདེ་བའི་གཤིས།། དེ་འདྲ་འཁོར་བའི་གནས་ན་སུ་ལ་མཆིས།། ཅི་
ལའང་མ་རེག་འཛིན་བྲལ་སིང་ངེ་བ།། ཀུན་ནས་གཡོ་ཚེ་རང་རིག་དྲན་པའི་



292
༄༅།ཁྱུང་པོ་རྣམ་རྒྱལ་གྲགས་བཟང་གི་རྣམ་ཐར།
དབྱིངས།། གསལ་སྟོང་བདེ་བའི་ངང་དུ་ལན་བརྒྱར་ཐིམས།། འཇིག་རྟེན་སྣང་
བས་མ་རེག་ཞེན་མེད་ཀྱི།། དགའ་མ་སྙིང་སྡུག་ང་ནི་ཁྱོད་ཀྱི་གྲོགས།། ཡུན་རིང་
འབྲལ་མེད་འགྲོགས་པའི་བརྩེ་ཤུགས་འདི༎ ཁྲུས་ཆབ་སྟོང་གིས་བཀྲུས་ཀྱང་
འདག་པ་མིན།། རབ་གཙང་རྩྭ་ཡི་གདན་ལ་ཁྱོད་བཞུགས་ནས།། ཡིད་དབང་
གཞོན་ནུས་བདག་ལ་རོལ་བའི་ཚེ།། སེར་བུས་བསྐྱོད་པའི་ནགས་འདབ་གཡོ་བ་
ལྟར། དམ་པ་ཆོས་ཀྱི་ཕྱོགས་སུ་ཉེ་བར་བསྐྱོད། དེ་ནས་འཁོར་བའི་རང་
བཞིན་ཚེར་ནགས་བཞིན།། གང་ལ་རེག་ཀྱང་ཟུག་རྔུ་འབྱུང་བའི་གཞི།། ཞི་
བའི་གནས་སུ་སྤོང་བ་ལྷུར་ལེན་པའི།། ཉམས་མྱོང་ཡིད་བཞིན་ནོར་བུ་སྐྱོང་
ཡང་འཚལ།། ཞེས་སོ།། དེའི་སྐབས་ཤིག་ན་མི་དབང་འཁོར་ལོས་སྒྱུར་རྒྱལ་
ཡབ་སྲས་རྗེ་བཙུན་ཐུགས་རྗེས་བདག་མོ་དང་བཅས་པ། ཞབས་འབྲིང་བའི་
ཚོགས་ཀྱིས་ བསྐོར་ ཏེ་ ཀུན་ ཆབ་ཚན་ གྱི་ གནས་ སུ་ ཕེབས་ པའི་ ཕྱག་ཕྱི་དང་།
འཁོས་མེད་རང་ཡུལ་དུ་ཆས་པའི་ལམ་གྱི་སྣ་སེལ་དང་ལྷན་དུ་ལྷགས་པའི་ཚེ།
འཕྲལ་[འཕྲུལ ]སྣང་གང་ཞབས་ཀྱི་པདྨའི་དྲུང་དུ་ཡིད་བདེ་ཞིང་འཁོད་པ་ལ་ནི་
སེམས་ཀྱི་གནས་ཅི་ནས་ཀྱང་ལྷག་པར་སྲིད། ལམ་གྱིས་དུབ་པ་དང་དེ་ལས་
ཀྱང༌། རང་ཡུལ་དུག་ལྔའི་ཚེར་ནགས་ཀྱི་སྣང་ཆ་དྲན་པས་ནི་གང་གི་སྒོ་ནས་
ཀྱང་ཡིད་ལྷག་པར་འཚེར་བར་གྱུར་པའི་དུས། རང་ལ་རང་གི་ལས་གནས་
ལུགས་ཇི་ལྟར་ཤར་བ་ངག་ཏུ་གླེང་བའི་གྲོས་འདེབས་འདི་ལྟར་བགྱིས་པ་ནི།
བཟུང་བས་མི་ཟིན་གྱུ་གྱུ་ རྒྱུག་ རྒྱུག་ པ།། གཏང་ཚེ་མི་འགྲོ་ལམ་ལམ་འཁོར་
འཁོར་བ།། བཞག་ན་མི་སྡོད་སྤུན་སྤུན་ལོང་ལོང་ཅན།། བརྟགས་ན་མི་རྙེད་
སྲིབ་སྲིབ་ཡལ་མ་ཡུལ།། བདེ་སྐྱིད་ཕུན་ཚོགས་རྒྱས་པའི་མངའ་ཐང་ཅན།། མི་
དབང་གོང་མའི་འདུན་ས་འདི་དོར་ནས།། ཅོལ་ཆུང་རང་རིག་འཁོར་བའི་ཉོན་
མོངས་འདམ།། ཕ་ཡུལ་སྙོག་པའི་བསམ་སྦྱོར་འདི་ཀོ་ཅི། སྐྱིད་འདོད་ཅན་གྱི་
ཆོས་པ་ བཟང་བརྫུས་ པ།། མཐའ་ དག་ འཁོར་ བའི་ ཞགས་ པས་ འཆིང་ པའི་
གནས།། རང་སྡུག་རང་གིས་ཉོ་བའི་འཕྲུལ་འཁོར་འདི།། ལས་ཀྱི་རླུང་ཤུགས་



༄༅།བཅུ་པ། མཇུག་བསྡུས་པའི་དོན་གྱི་ཚིག་གི་ཕྲེང་བ་སྤེལ་བ།
293_
དྲག་པོས་བསྐྱོད་མིན་ནམ། ཁྱོད་ལ་ཡུལ་ན་བརྩེ་བའི་མ་མེད་ཅིང་།། སྐྱོང་བྱེད་
དཔོན་དང་འདེགས་བྱེད་གྲོགས་མེད་པར། གཅིག་པུར་རང་ཉིད་ཡིད་སྐྱོའི་
འཁར་བ་ལ།། ཉེ་བར་འཆེལ་ལ་ཕན་བདེ་ཅང་མཆིས་སམ། གཞན་ལ་ཕན་ན་
མནར་མེད་མེ་ནང་དུའང་།། ངང་པས་པད་མཚོ་མཐོང་ལྟར་སྙོག་རིགས་ཀྱང་།
ཕན་སེམས་ལོག་པར་མཐོང་བའི་བག་མེད་དབུས།། སྤྱི་བརྟོལ་མེད་པར་འཇུག་
འདི་བླུན་པོའི་གཤིས།། རང་གི་སྙིང་དབུས་ཐིག་ལེ་ལོ་ཙཱ་བ། རྗེ་བཙུན་སྙིང་
རྗེའི་བདག་ཉིད་ཅན་དེ་དང་།། ཡུན་རིང་འགྲོགས་པའི་སྐལ་མེད་སྐྱོ་ལྡན་མ།།
ཤུགས་རིང་གདུང་བའི་བསྟོད་ཚིག་དབྱངས་སུ་འབུལ།། བདེ་བའི་ཕྱོགས་སུ་
སྤྲིན་དཀར་ལྡིང་བའི་ཚུལ།། ཆུ་བུར་མིག་གིས་མཐོང་ཚེ་མཆི་མ་ལྷགས།། ལུས་
ཀྱིས་མ་སྐྱོད་འཛིན་མེད་དྲན་པའི་རྟ། བླ་ མ་ ཁོང་གི་ཕྱོགས་སུ་ལན་བརྒྱར་
རྒྱུག ། ཁྱད་པར་འབྲལ་མི་ཕོད་པའི་མི་དབང་རྗེ། རིགས་ལྡན་ཡབ་སྲས་དྲུང་
ནས་འགྲོ་བ་འདི།། རབ་ཆགས་ཐུགས་རྗེའི་ལྕགས་ཀྱུས་ཁོ་བོའི་སྙིང་།། ཉེ་བར་
བཏབ་ནས་གཡོ་འགུལ་བྲལ་བ་བཞིན།། ལྷ་ཡུལ་ལྷ་ཡི་དཔལ་འབྱོར་རབ་བཏང་
ནས།། གནས་གཞན་དབང་མེད་རྒྱུ་བའི་ཡིད་དབང་ལྟར།། སྐྱོ་བ་གཟུང་དུ་
མེད་པའི་འཁྱོག་པའི་ཡིད།། འདི་ན་བདག་གི་སྐལ་བར་ཉེ་བར་རྒྱུ། བསྡད་ན་
མ་བདེ་བློས་བྱས་འདུན་མའི་གཤིས།། ཕྱིན་ཚེ་རབ་སྐྱོ་རྗེ་ལ་འཕྲེང་བའི་ཚུལ།།
ཅི་བྱ་གཏོལ་མེད་ད་ལྟའི་ལས་སྣང་འདི།། རང་བཞིན་མེད་ཀྱང་རྟག་བརྟན་
གཡུང་དྲུང་འདྲ། ཡིད་འོང་ཁྱིམ་ཀྱི་གནས་དེར་སྙིང་སྡུག་གི ། ཡིད་འཕྲོག་
བཞག་ནས་དེ་ལ་འཕྲེང་བཞིན་དུ།། ཡིད་དབང་གཡོ་ཞིང་བཤུལ་རིང་ལམ་
བརྟེན་པ།། ཡིད་ཀྱི་གནས་ཚུལ་དངོས་ནས་དེ་ཉིད་རང་།། ནམ་ཞིག་རང་ཡུལ་
ཁྱིམ་དེར་ལྷན་ཅིག་ཏུ། དགའ་མགུར་སྤྱོད་པའི་དུས་བཏབ་སེམས་བཞིན་དུ།།
རེ་བ་ཅན་གྱི་ཕྱི་མིག་རྗེས་ལྟ་ཞིང་།། གོམ་རེ་ངལ་རེའི་རྣམ་པའི་ལམ་དུ་འཇུག །
མཐོང་བ་མེད་ཀྱང་མིག་ཤེས་འོངས་བའི་ཕྱོགས།། ཡང་ཡང་སེམས་པས་ཡིད་
རབ་བློང་བློང་པོ།། དྲན་པས་བཀུག་པའི་ལྷག་བསམ་དག་པའི་མིག ། མུ་ཏིག་



294
༄༅ཁྱང་པ་རྣམ་རྒྱལ་གྲགས་བཟང་གི་རྣམ་ཐར།
--
ཟེགས་འདྲའི་ཆུ་ཟིལ་ལྷག་པར་གཡོ།། དེ་ཚེ་འདི་ལ་སྐྱོ་མེད་སུ་ཡིས་སྟེར། ལག་
གི་པདྨོས་མིག་དབང་ལེགས་ཕྱིས་ནས།། སྙིང་ཆེན་བྲང་འོག་ཚུད་པའི་ཟོལ་གྱིས་
ནི།། མ་མཆུའི་པད་ངོས་སོ་ཡི་ཟེའུ་འབྲུས་རྩེན།། སྔོན་ལས་དབང་གིས་བསྐྱོད་
པའི་མ་ལི་ཀ ། དྲི་ཞིམ་ཕྲེང་མཛེས་ཕྱགས་དར་ཁྲོད་དུ་ཁྱེར།། རང་བཞིན་
ཉམས་པ་མེད་ཀྱང་གྱི་ནའི་ལྗོངས།། མེ་ཏོག་མཛེས་བྱེད་རྒྱན་གྱིས་བགྱི་བ་དོར།།
བརྩེ་ལྡན་མཁྱེན་པ་རབ་ཡངས་ སྤྲིན་ གྱི་ རྔ། སྙན་པར་བསྒྲགས་ པས་ རྨ་བྱ་
གཞོན་ནུའི་ ཡིད།། དགའ་ བའི་ མདངས་ གསལ་ རྒྱས་ པ་ ངོམ་ བྱེད་ ཅིང་།།
ལེགས་བཤད་གར་གྱིས་ཟློས་གར་ཅི་ཡང་བསྒྱུར།། ཡབ་སྲས་དགེས་པ་གསར་དུ་
འཁྲུངས་སྙམ་ནས།། ལེ་ལོའི་གཡེང་བ་མཐའ་དག་རྒྱང་བསྲིངས་ཏེ། ངག་
དབང་སྙེམས་པའི་རོ་འཛིན་གློག་འགྱུ་བས། ཕུལ་བྱུང་སྙན་ཚིག་སྡེབས་ལེགས་
འདི་སྦྱར་རོ།། འདིར་འབད་པ་ལས་བྱུང་བའི་དགེ་བའི་རྒྱུན།། དུང་དང་ཀུ་
མུད་ཁ་བའི་འོད་ཆགས་དེས།། མཆོད་འོས་དགེས་པའི་ཟླ་བ་ཡར་ངོའི་དཔལ།།
སླར་ཡང་བདུད་རྩིའི་རྒྱུན་གྱིས་གང་གྱུར་ཅིག ། བཀྲ་ཤིས་དགེ་ལེགས་བསམ་པ་
འགྲུབ། ཅེས་བྱ་བ་འདི་ནི་བསོད་ནམས་ཀྱི་མདུན་ས་ཆེན་པོ་ངམ་རིངས་སུ།
རིགས་ལྡན་མིའི་དབང་པོ་སྲས་དང་བློན་པོར་བཅས་པ་ལ། ལེགས་པར་བཤད་
པའི་སྐྱེས་སུ་གནང་བའོ།། འདི་ལྟ་བུས་ཀྱང་འཕྲལ་ཡུན་དགེ་ཞིང་ཤིས་པར་
སྤྱོན་ཅིག མངྒལཾ། ཨ9 ར་བ་ཤཱི་པཛྲ་གྱི་ཧེ། ། ། །།



རྩོམ་སྒྲིག་འགན་འཁུར་པ།
责任编辑:
སྒྲོལ་མ་སྐྱིད།
སྒྱུ རྒྱུ
༄༅ །སློབ་དཔོན་པད་འབྱུང་གི་རྣམ་ཐར།
༄༅ །།བྱང་པ་རྣམ་རྒྱལ་གྲགས་བཟང་གི་རྣམ་ཐར།
རྩོམ་པ་པོ། ཇོ་མོ་མཚོ་རྒྱལ་སོགས།
རྩོམ་སྒྲིག་མཁན། མཚོ་སྔོན་ཞིང་ཆེན་བོད་ཀྱི་གསོ་རིག་ཞིབ་འཇུག་ཁང་།
བོད་ཀྱི་གསོ་བ་རིག་པའི་གནའ་དཔེ་ཕྱོགས་བསྒྲིགས་དཔེ་ཚོགས་རྩོམ་སྒྲིག་ཚོགས་པ།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ།
པེ་ཅིན་ཧོ་ཕིང་ལི་བྱང་ལམ་ཨང་14པ།
སྦྲག་སྲིད་ཨང་གྲངས། 100013
ཁ་པར་ཨང་གྲངས། 010- 64275311
པར་འདེབས་མཁན། པེ་ཅིན་དབྱི་ཧུའེ་པར་འདེབས་ཚད་ཡོད་ཀུང་སི།
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད། 850mm x1168mm 1/ 32
པར་ཤོག །
9.75
པར་གཞིའི་སྒྲིག་ཐེངས། 2008ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས། 2008ལོའི་ཟླ་11པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས། 0001 - 2000
སྒོར་12.00
རིན་གོང་།
ISBN 978-- 105 - 09717-3/K•1497& 139）



图书在版编目(CIP)数据
莲花生大师传强巴·南杰扎桑传:藏文《藏医药经典文献
集成》编委会,青海省藏医药研究所编,-北京:民族出版社,
2008.11
(藏医药经典文献集成)
ISBN 978-7-105 - 09717-3
I. …I.0藏…青…II.0莲花生大师-传纪 - 藏语
2强巴·南杰扎桑-传纪 - 藏语W.K826.2
中国版本图书馆 CIP 数据核字(2008)第175863号
民族出版社出版发行
(北京市和平里北14号 邮编100013)
http://www.mzcbs.com
北京艺辉印刷有限公司
各地新华书店经销
2008年11月第1版 2008年11月北京第1次印刷
开本:850mmx1168mm 1/32 印张:9.75
印数:0001-2000册定 价:12.00 元
ISBN 978-7-105 - 09717-3/K·1497(藏 139)
(藏编室电话:64275311 藏文发行科电话:64227665)
